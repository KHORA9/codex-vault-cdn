{
  "id": "100167",
  "title": "新唐書/卷060",
  "author": "Wikisource Contributors",
  "excerpt": "丁部集錄，其類三：一曰楚辭類，二曰別集類，三曰總集類。凡著錄八百一十八家，八百五十六部，一萬一千九百二十三卷；不著錄四百八家，五千八百二十五卷。\n王逸注楚辭十六卷\n郭璞注楚辭十卷\n揚穆楚辭九悼一卷\n劉杳離騷草木蟲魚疏二卷\n孟奧楚辭音一卷\n徐邈楚辭音一卷\n僧道騫楚辭音一卷\n右楚辭類七家，七部，三十二卷。\n趙荀況集二卷\n楚宋玉集二卷\n漢武帝集二卷\n淮南王安集二卷\n賈誼集二卷\n枚乘集二卷\n司馬遷集二卷\n東方朔集二卷\n董仲舒集二卷\n李陵集二卷\n司馬相如集二卷\n孔臧集二卷\n魏相集二卷\n張敞集二卷\n韋玄成集二卷\n劉向集五卷\n王褒集五卷\n谷永集五卷\n杜鄴集五卷\n師丹集五卷\n息夫躬集五卷\n劉歆集五卷\n揚雄集五...",
  "category": "history",
  "content": "丁部集錄，其類三：一曰楚辭類，二曰別集類，三曰總集類。凡著錄八百一十八家，八百五十六部，一萬一千九百二十三卷；不著錄四百八家，五千八百二十五卷。\n王逸注楚辭十六卷\n郭璞注楚辭十卷\n揚穆楚辭九悼一卷\n劉杳離騷草木蟲魚疏二卷\n孟奧楚辭音一卷\n徐邈楚辭音一卷\n僧道騫楚辭音一卷\n右楚辭類七家，七部，三十二卷。\n趙荀況集二卷\n楚宋玉集二卷\n漢武帝集二卷\n淮南王安集二卷\n賈誼集二卷\n枚乘集二卷\n司馬遷集二卷\n東方朔集二卷\n董仲舒集二卷\n李陵集二卷\n司馬相如集二卷\n孔臧集二卷\n魏相集二卷\n張敞集二卷\n韋玄成集二卷\n劉向集五卷\n王褒集五卷\n谷永集五卷\n杜鄴集五卷\n師丹集五卷\n息夫躬集五卷\n劉歆集五卷\n揚雄集五卷\n崔篆集一卷\n東平王蒼集二卷\n桓譚集二卷\n史岑集二卷\n王文山集二卷\n朱勃集二卷\n梁鴻集二卷\n黃香集二卷\n馮衍集五卷\n班彪集三卷\n杜篤集五卷\n傅毅集五卷\n班固集十卷\n崔駰集十卷\n賈逵集二卷\n劉騊駼集二卷\n崔瑗集五卷\n蘇順集二卷\n竇章集二卷\n胡廣集二卷\n高彪集二卷\n王逸集二卷\n桓驎集二卷\n邊韶集二卷\n皇甫規集五卷\n張奐集二卷\n朱穆集二卷\n趙壹集二卷\n張升集二卷\n侯瑾集二卷\n酈炎集二卷\n盧植集二卷\n劉珍集二卷\n楊厚集二卷\n張衡集十卷\n葛龔集五卷\n李固集十卷\n馬融集五卷\n崔琦集二卷\n延篤集二卷\n劉陶集二卷\n荀爽集二卷\n劉梁集二卷\n鄭玄集二卷\n蔡邕集二十卷\n應劭集四卷\n士孫瑞集二卷\n張邵集五卷\n禰衡集二卷\n孔融集十卷\n潘勗集二卷\n阮瑀集五卷\n陳琳集十卷\n張紘集一卷\n繁欽集十卷\n楊脩集二卷\n王粲集十卷\n魏武帝集三十卷\n文帝集十卷\n明帝集十卷\n高貴鄉公集二卷\n陳思王集二十卷\n又三十卷\n華歆集三十卷\n王朗集三十卷\n邯鄲淳集二卷\n袁渙集五卷\n應瑒集二卷\n徐幹集五卷\n劉楨集二卷\n路粹集二卷\n丁儀集二卷\n丁廙集二卷\n劉廙集二卷\n吳質集五卷\n孟達集三卷\n陳羣集三卷\n王脩集三卷\n管寧集二卷\n劉邵集二卷\n麋元集五卷\n李康集二卷\n孫該集二卷\n卞蘭集二卷\n傅巽集二卷\n高堂隆集十卷\n繆襲集五卷\n殷褒集二卷\n韋誕集三卷\n曹羲集五卷\n傅嘏集二卷\n桓範集二卷\n夏侯霸集二卷\n鍾毓集五卷\n江奉集二卷\n夏侯惠集二卷\n毋丘儉集二卷\n王弼集五卷\n呂安集二卷\n王昶集五卷\n王肅集五卷\n何晏集十卷\n應瑗集十卷\n杜摯集二卷\n夏侯玄集二卷\n程曉集二卷\n阮籍集五卷\n嵇康集十五卷\n鍾會集十卷\n蜀許靖集二卷\n諸葛亮集二十四卷\n吳張溫集五卷\n士燮集五卷\n虞翻集三卷\n駱統集十卷\n暨豔集二卷\n謝承集四卷\n姚信集十卷\n陸凱集五卷\n華覈集五卷\n胡綜集二卷\n薛瑩集二卷\n薛綜集三卷\n張儼集二卷\n韋昭集二卷\n紀隲集二卷\n晉宣帝集五卷\n文帝集二卷\n明帝集五卷\n簡文帝集五卷\n齊王攸集二卷\n會稽王道子集八卷\n彭城王集八卷\n譙王集三卷\n王沈集五卷\n鄭袤集二卷\n應貞集五卷\n嵇喜集二卷\n傅玄集五十卷\n成公綏集十卷\n裴秀集三卷\n何禎集五卷\n袁準集二卷\n山濤集五卷\n向秀集二卷\n阮沖集二卷\n阮侃集五卷\n羊祜集二卷\n賈充集二卷\n荀勗集二十卷\n杜預集二十卷\n王濬集二卷\n皇甫謐集二卷\n程咸集二卷\n劉毅集二卷\n庾峻集三卷\n郄正集一卷\n楊泉集二卷\n陶濬集二卷\n宣騁集三卷\n曹志集二卷\n鄒湛集四卷\n孫毓集五卷\n王渾集五卷\n王深集四卷\n江偉集五卷\n閔鴻集二卷\n裴楷集二卷\n何劭集二卷\n劉寔集二卷\n裴頠集十卷\n許孟集二卷\n王祜集三卷\n王濟集二卷\n華頌集三卷\n劉嶠集二卷\n庾鯈集三卷\n謝衡集二卷\n傅咸集三十卷\n棗據集二卷\n劉寶集三卷\n孫楚集十卷\n王讚集二卷\n夏侯湛集十卷\n夏侯淳集十卷\n張敏集二卷\n劉許集二卷\n李重集二卷\n樂廣集二卷\n阮渾集二卷\n楊乂集三卷\n張華集十卷\n李虔集十卷\n石崇集五卷\n潘岳集十卷\n潘尼集十卷\n歐陽建集二卷\n嵇紹集二卷\n衞展集十四卷\n盧播集二卷\n欒肇集五卷\n應亨集二卷\n司馬彪集三卷\n杜育集二卷\n摯虞集十卷\n繆徵集二卷\n左思集五卷\n夏侯靖集二卷\n鄭豐集二卷\n陳略集二卷\n張翰集二卷\n陸機集十五卷\n陸雲集十卷\n陸沖集二卷\n孫極集二卷\n張載集二卷\n張協集二卷\n束晳集五卷\n華譚集二卷\n曹攄集二卷\n江統集十卷\n胡濟集五卷\n卞粹集二卷\n閭丘沖集二卷\n庾敳集二卷\n阮瞻集二卷\n阮脩集二卷\n裴邈集二卷\n郭象集五卷\n嵇含集十卷\n孫惠集十卷\n蔡洪集二卷\n牽秀集五卷\n蔡克集二卷\n索靖集二卷\n閻纂集二卷\n張輔集二卷\n殷巨集二卷\n陶佐集五卷\n仲長敖集二卷\n虞浦集二卷\n吳商集五卷\n劉弘集三卷\n山簡集二卷\n宗岱集三卷\n王曠集五卷\n王峻集二卷\n棗腆集二卷\n棗嵩集二卷\n劉琨集十卷\n盧諶集十卷\n傅暢集五卷\n顧榮集五卷\n荀組集二卷\n周顗集二卷\n周嵩集三卷\n王導集十卷\n荀邃集二卷\n王敦集五卷\n謝琨集二卷\n張抗集二卷\n賈霖集三卷\n劉隗集三卷\n應詹集五卷\n陶侃集二卷\n王洽集三卷\n張闓集三卷\n卞壼集二卷\n劉超集二卷\n楊方集二卷\n傅純集二卷\n郗鑒集十卷\n溫嶠集十卷\n孔坦集五卷\n王濤集五卷\n王篾集五卷\n甄述集五卷\n王嶠集二卷\n戴邈集五卷\n賀循集二十卷\n張悛集二卷\n應碩集二卷\n陸沈集二卷\n曾瓌集五卷\n熊遠集五卷\n郭璞集十卷\n王鑒集五卷\n庾亮集二十卷\n虞預集十卷\n顧和集五卷\n范宣集十卷\n張虞集五卷\n庾冰集二十卷\n庾翼集二十卷\n何充集五卷\n諸葛恢集五卷\n祖台之集十五卷\n李充集十四卷\n蔡謨集十卷\n謝艾集八卷\n范汪集八卷\n范甯集十五卷\n阮放集五卷\n王廙集十卷\n王彪之集二十卷\n謝安集五卷\n謝万集十卷\n王羲之集五卷\n干寶集四卷\n殷融集十卷\n劉遐集五卷\n殷浩集五卷\n劉惔集二卷\n王濛集五卷\n謝尚集五卷\n張憑集五卷\n張望集三卷\n韓康伯集五卷\n王胡之集五卷\n江霖集五卷\n范宣集五卷\n江惇集五卷\n王述集五卷\n郝默集五卷\n黃整集十卷\n王浹集二卷\n王度集五卷\n劉系之集五卷\n劉恢集五卷\n范起集五卷\n殷康集五卷\n孫嗣集三卷\n王坦之集五卷\n桓溫集二十卷\n郗超集十五卷\n謝朗集五卷\n謝玄集十卷\n王珣集十卷\n許詢集三卷\n孫統集五卷\n孫綽集十五卷\n孔嚴集五卷\n江逌集五卷\n車灌集五卷\n丁纂集二卷\n曹毗集十五卷\n蔡系集二卷\n李顒集十卷\n顧夷集五卷\n袁喬集五卷\n謝沈集五卷\n庾闡集十卷\n王隱集十卷\n殷允集十卷\n徐邈集八卷\n殷仲堪集十卷\n殷叔獻集三卷\n伏滔集五卷\n桓嗣集五卷\n習鑿齒集五卷\n鈕滔集五卷\n邵毅集五卷\n孫盛集十卷\n袁質集二卷\n袁宏集二十卷\n袁邵集三卷\n羅含集三卷\n孫放集十五卷\n辛昞集四卷\n庾統集二卷\n郭愔集五卷\n滕輔集五卷\n庾龢集二卷\n庾軌集二卷\n庾蒨集二卷\n庾肅之集十卷\n王脩集二卷\n戴逵集十卷\n桓玄集二十卷\n殷仲文集七卷\n卞湛集五卷\n蘇彥集十卷\n袁豹集十卷\n王謐集十卷\n周祗集十卷\n梅陶集十卷\n湛方生集十卷\n劉瑾集八卷\n羊徽集一卷\n卞裕集十四卷\n王愆期集十卷\n孔璠之集二卷\n王茂略集四卷\n薄肅之集十卷\n滕演集二卷\n宋武帝集二十卷\n文帝集十卷\n長沙王義欣集十卷\n臨川王義慶集八卷\n衡陽王義季集十卷\n江夏王義恭集十五卷\n南平王鑠集五卷\n建平王宏集十卷\n又小集六卷\n新渝侯義宗集十二卷\n謝瞻集二卷\n孔琳之集十卷\n王叔之集十卷\n徐廣集十五卷\n孔甯子集十五卷\n蔡廓集十卷\n傅亮集十卷\n孫康集十卷\n鄭鮮之集二十卷\n陶潛集二十卷\n又集五卷\n范泰集二十卷\n王弘集二十卷\n謝惠連集五卷\n謝靈運集十五卷\n荀昶集十四卷\n孔欣集十卷\n卞伯玉集五卷\n王曇首集二卷\n謝弘微集二卷\n王韶之集二十卷\n沈林子集七卷\n姚濤之集二十卷\n賀道養集十卷\n衞令元集八卷\n褚詮之集八卷\n荀欽明集六卷\n殷淳集三卷\n劉瑀集七卷\n劉緄集五卷\n雷次宗集三十卷\n宗炳集十五卷\n伍緝之集十一卷\n荀雍集十卷\n袁淑集十卷\n顏延之集三十卷\n王微集十卷\n王僧達集十卷\n張暢集十四卷\n何偃集八卷\n沈懷文集十三卷\n江智淵集十卷\n謝莊集十五卷\n殷琰集八卷\n顏竣集十三卷\n何承天集二十卷\n裴松之集三十卷\n卞瑾集十卷\n丘淵之集六卷\n顏測集十一卷\n湯惠休集三卷\n沈勃集十五卷\n徐爰集十卷\n鮑照集十卷\n庾蔚之集十一卷\n虞通之集五卷\n劉愔集十卷\n孫緬集十卷\n袁伯文集十卷\n袁粲集十卷\n齊竟陵王集三十卷\n褚淵集十五卷\n王儉集六十卷\n周顒集二十卷\n徐孝嗣集十二卷\n王融集十卷\n謝朓集十卷\n孔稚珪集十卷\n陸厥集十卷\n虞羲集十一卷\n宗躬集十二卷\n江奐集十一卷\n張融玉海集六十卷\n梁文帝集十八卷\n武帝集十卷\n簡文帝集八十卷\n元帝集五十卷\n又小集十卷\n昭明太子集二十卷\n邵陵王綸集四卷\n武陵王紀集八卷\n范雲集十二卷\n江淹前集十卷\n後集十卷\n任昉集三十四卷\n宗夬集十卷\n王暕集二十卷\n魏道微集三卷\n司馬褧集九卷\n沈約集一百卷\n又集略三十卷\n傅昭集十卷\n袁昂集二十卷\n徐勉前集三十五卷\n後集十六卷\n陶弘景集三十卷\n周捨集二十卷\n何遜集八卷\n謝琛集五卷\n謝郁集五卷\n王僧孺集三十卷\n張率集三十卷\n楊眺集十卷\n鮑畿集八卷\n周興嗣集十卷\n蕭洽集二卷\n裴子野集十四卷\n庾曇隆集十卷\n陸倕集二十卷\n劉之遴前集十一卷\n後集三十卷\n虞㬭集六卷\n王冏集三卷\n劉孝綽集十二卷\n劉孝儀集二十卷\n劉孝威前集十卷\n後集十卷\n丘遲集十卷\n王錫集七卷\n蕭子範集三卷\n蕭子雲集二十卷\n蕭子暉集十一卷\n江革集十卷\n吳均集二十卷\n庾肩吾集十卷\n王筠洗馬集十卷\n又中庶子集十卷\n左右集十卷\n臨海集十卷\n中書集十卷\n尚書集十一卷\n鮑泉集一卷\n謝瑱集十卷\n任孝恭集十卷\n張纘集十卷\n陸雲公集四卷\n張綰集十卷\n甄玄成集十卷\n蕭欣集十卷\n沈君攸集十二卷\n後梁明帝集一卷\n後魏文帝集四十卷\n高允集二十卷\n宗欽集二卷\n李諧集十卷\n韓宗集五卷\n袁躍集九卷\n薛孝通集六卷\n溫子昇集三十五卷\n盧元明集六卷\n陽固集三卷\n魏孝景集一卷\n北齊陽休之集三十卷\n邢邵集三十卷\n魏收集七十卷\n劉逖集四十卷\n後周明帝集五十卷\n趙平王集十卷\n滕簡王集十二卷\n宗懍集十卷\n王褒集二十卷\n蕭撝集十卷\n庾信集二十卷\n王衡集三卷\n陳後主集五十五卷\n沈炯前集六卷\n後集十三卷\n周弘正集二十卷\n周弘讓集十八卷\n徐陵集三十卷\n張正見集四卷\n陸珍集五卷\n陸瑜集十卷\n沈不害集十卷\n張式集十三卷\n褚介集十卷\n顧越集二卷\n顧覽集五卷\n姚察集二十卷\n隋煬帝集三十卷\n盧思道集二十卷\n李元操集二十二卷\n辛德源集三十卷\n李德林集十卷\n牛弘集十二卷\n薛道衡集三十卷\n何妥集十卷\n柳顧言集十卷\n江總集二十卷\n殷英童集三十卷\n蕭慤集九卷\n魏澹集四卷\n尹式集五卷\n諸葛潁集十四卷\n王冑集十卷\n虞茂世集五卷\n劉興宗集三卷\n李播集三卷\n道士江旻集三十卷\n僧曇諦集六卷\n惠遠集十五卷\n支遁集十卷\n惠琳集五卷\n曇瑗集六卷\n靈裕集二卷\n亡名集十卷\n曹大家集二卷\n鍾夫人集二卷\n劉臻妻陳氏集五卷\n左九嬪集一卷\n臨安公主集三卷\n范靖妻沈滿願集三卷\n徐悱妻劉氏集六卷\n太宗集四十卷\n高宗集八十六卷\n中宗集四十卷\n睿宗集十卷\n武后垂拱集一百卷\n又金輪集十卷\n陳叔達集十五卷\n竇威集十卷\n褚亮集二十卷\n虞世南集三十卷\n蕭瑀集一卷\n沈齊家集十卷\n薛收集十卷\n楊師道集十卷\n庾抱集十卷\n孔穎達集五卷\n王績集五卷\n郎楚之集三卷\n魏徵集二十卷\n許敬宗集八十卷\n于志寧集四十卷\n上官儀集三十卷\n李義府集四十卷\n顏師古集六十卷\n岑文本集六十卷\n劉子翼集二十卷\n殷聞禮集一卷\n陸士季集十卷\n劉孝孫集三十卷\n鄭世翼集八卷\n崔君實集十卷\n李百藥集三十卷\n孔紹安集五十卷\n高季輔集二十卷\n溫彥博集二十卷\n李玄道集十卷\n謝偃集十卷\n沈叔安集二十卷\n陸楷集十卷\n曹憲集三十卷\n蕭德言集二十卷\n潘求仁集三卷\n殷芋集三卷\n蕭鈞集三十卷\n袁朗集十四卷\n楊續集十卷\n王約集一卷\n任希古集十卷\n凌敬集十四卷\n王德儉集十卷\n徐孝德集十卷\n杜之松集十卷\n宋令文集十卷\n陳子良集十卷\n顏顗集十卷\n劉穎集十卷\n司馬僉集十卷\n鄭秀集十二卷\n耿義褒集七卷\n楊元亨集五卷\n劉綱集三卷\n王歸一集十卷\n馬周集十卷\n薛元超集三十卷\n高智周集五卷\n褚遂良集二十卷\n劉禕之集七十卷\n郝處俊集十卷\n崔知悌集五卷\n李安期集二十卷\n唐覲集五卷\n張大素集十五卷\n鄧玄挺集十卷\n劉允濟集二十卷\n駱賓王集十卷\n盧照鄰集二十卷\n又幽憂子三卷\n楊炯盈川集三十卷\n王勃集三十卷\n狄仁傑集十卷\n李懷遠集八卷\n盧受采集二十卷\n王適集二十卷\n喬知之集二十卷\n蘇味道集十五卷\n薛耀集二十卷\n郎餘慶集十卷\n盧光容集二十卷\n崔融集六十卷\n閻鏡機集十卷\n李嶠集五十卷\n喬備集六卷\n陳子昂集十卷\n元希聲集十卷\n李適集十卷\n沈佺期集十卷\n徐彥伯前集十卷\n後集十卷\n宋之問集十卷\n杜審言集十卷\n谷倚集十卷\n富嘉謨集十卷\n吳少微集十卷\n劉希夷集十卷\n張柬之集十卷\n桓彥範集三卷\n韋承慶集六十卷\n閭丘均集二十卷\n郭元振集二十卷\n魏知古集二十卷\n閻朝隱集五卷\n蘇瓌集十卷\n員半千集十卷\n李乂集五卷\n姚崇集十卷\n丘悅集十卷\n劉子玄集三十卷\n盧藏用集三十卷\n玄宗集\n德宗集〈卷亡。〉\n濮王泰集二十卷\n上官昭容集二十卷\n令狐德棻集三十卷\n褚亮集二十卷\n許彥伯集十卷\n劉洎集十卷\n來濟集三十卷\n杜正倫集十卷\n李敬玄集三十卷\n裴行儉集二十卷\n崔行功集六十卷\n張文琮集二十卷\n麴崇裕集二十卷\n劉憲集三十卷\n薛稷集三十卷\n宋璟集十卷\n蔣儼集五卷\n趙弘智集二十卷\n賀德仁集二十卷\n許子儒集十卷\n蔡允恭集二十卷\n張昌齡集二十卷\n杜易簡集二十卷\n顏元孫集三十卷\n姚璹集七卷\n杜元志集十卷〈字道寧，開元考功郎中，杭州刺史。〉\n楊仲昌集十五卷\n崔液集十卷〈裴耀卿纂。〉\n張說集二十卷\n蘇頲集三十卷\n徐堅集三十卷\n元海集十卷〈字休則，開元臨河尉。〉\n李邕集七十卷\n王澣集十卷\n張九齡集二十卷\n康國安集十卷〈以明經高第直國子監，教授三館進士，授右典戎衞錄事參軍，太學崇文助教，遷博士，白獸門內供奉、崇文館學士。〉\n孫逖集二十卷\n趙冬曦集〈卷亡。〉\n苑咸集〈卷亡。京兆人。開元末上書，拜司經校書、中書舍人，貶漢東郡司戶參軍，復起為舍人、永陽太守。〉\n毛欽一集三卷〈字傑，荊州長林人。〉\n王助雕蟲集一卷\n王維集十卷\n康希銑集二十卷〈字南金，開元台州刺史。〉\n張均集二十卷\n權若訥集十卷〈開元梓州刺史。〉\n白履忠集十卷\n鮮于向集十卷\n康玄辯集十卷〈字通理，開元瀘州刺史。〉\n嚴從集三卷〈從卒，詔求其稾，呂向集而進焉。〉\n陶翰集〈卷亡。潤州人。開元禮部員外郎。〉\n崔國輔集〈卷亡。應縣令舉，授許昌令，集賢直學士、禮部員外郎。坐王鉷近親貶竟陵郡司馬。〉\n高適集二十卷\n賈至集二十卷\n別十五卷〈蘇冕編。〉\n張孝嵩集十卷〈字仲山，南陽人。開元河東節度使，南陽郡公。〉\n儲光羲集七十卷\n蘇源明前集三十卷\n李白草堂集二十卷〈李陽冰錄。〉\n杜甫集六十卷\n小集六卷〈潤州刺史樊晃集。〉\n岑參集十卷\n盧象集十二卷〈字緯卿，左拾遺、膳部員外郎，授安祿山偽官，貶永州司戶參軍，起為主客員外郎。〉\n蕭穎士游梁新集三卷\n又集十卷\n李華前集十卷\n中集二十卷\n李翰前集三十卷\n王昌齡集五卷\n元結文編十卷\n邵說集十卷\n裴倩集五卷\n又湓城集五卷〈均之父。〉\n劉彙集三卷\n樊澤集十卷\n崔良佐集十卷\n湯賁集十五卷〈字文叔，潤州丹陽人。貞元宋州刺史。〉\n劉迥集五卷\n武就集五卷〈元衡父。〉\n于休烈集十卷\n元載集十卷\n張薦集三十卷\n劉長卿集十卷〈字文房。至德監察御史，以檢校祠部員外郎為轉運使判官，知淮西鄂岳轉運留後、鄂岳觀察使。吳仲孺誣奏，貶潘州南巴尉。會有為辨之者，除睦州司馬，終隨州刺史。〉\n戎昱集五卷〈衞伯玉鎮荊南從事，後為辰州、虔州二刺史。〉\n崔祐甫集三十卷\n常袞集十卷\n又詔集六十卷\n楊炎集十卷\n又制集十卷〈蘇弁編。〉\n顏真卿吳興集十卷\n又廬陵集十卷\n臨川集十卷\n歸崇敬集二十卷\n劉太真集三十卷\n于邵集四十卷\n梁肅集二十卷\n獨孤及毗陵集二十卷\n竇叔向集七卷〈字遺直。與常衮善，衮為相，用為左拾遺、內供奉，及貶，亦出溧水令。〉\n丘為集〈卷亡。蘇州嘉興人，事繼母孝，嘗有靈芝生堂下。累官太子右庶子，時年八十餘，而母無恙，給俸祿之半。及居憂，觀察使韓滉以致仕官給祿所以惠養老臣，不可在喪為異，唯罷春秋羊酒。初還鄉，縣令謁之，為候門磬折，令坐，乃拜，里胥立庭下，既出，乃敢坐。經縣署，降馬而趨。卒年九十六。〉\n柳渾集十卷\n李泌集二十卷\n張建封集二百三十篇\n顧況集二十卷\n鮑溶集五卷\n齊抗集二十卷\n鄭餘慶集五十卷\n崔元翰集三十卷\n楊凝集二十卷\n歐陽詹集十卷\n李觀集三卷〈陸希聲纂。〉\n呂溫集十卷\n穆員集十卷\n竇常集十八卷\n鄭絪集三十卷\n符載集十四卷\n郗純集六十卷\n戴叔倫述稾十卷\n張登集六卷〈貞元漳州刺史。〉\n陸迅集十卷〈德宗時監察御史裏行。〉\n柳冕集〈卷亡。〉\n姚南仲集十卷\n李吉甫集二十卷\n武元衡集十卷\n權德輿童蒙集十卷\n又集五十卷\n制集五十卷\n韓愈集四十卷\n柳宗元集三十卷\n韋貫之集三十卷\n李絳集二十卷\n令狐楚漆匳集一百三十卷\n又梁苑文類三卷\n表奏集十卷〈自稱白雲孺子表奏集。〉\n韋武集十五卷\n皇甫鏞集十八卷\n樊宗師集二百九十一卷\n武儒衡集二十五卷\n又制集二十卷\n李道古文輿三十卷\n董侹武陵集〈卷亡。侹，字庶中，元和荊南從事。〉\n劉禹錫集四十卷\n元氏長慶集一百卷\n又小集十卷〈元稹。〉\n白氏長慶集七十五卷〈白居易。〉\n白行簡集二十卷\n張仲方集三十卷\n鄭澣集三十卷\n馮宿集四十卷\n劉伯芻集三十卷\n段文昌集三十卷\n又詔誥二十卷\n韋處厚集七十卷\n劉栖楚集二十卷\n李翱集十卷\n溫造集八十卷\n滕珦集〈卷亡。珦，東陽人。歷茂王傅，大和初以右庶子致仕，四品給券還鄉自珦始。〉\n王起集一百二十卷\n崔咸集二十卷〈大和人。〉\n皇甫湜集三卷\n舒元輿集一卷\n李德裕會昌一品集二十卷\n又姑臧集五卷\n窮愁志三卷\n雜賦二卷\n杜牧樊川集二十卷\n沈亞之集九卷\n羅讓集三十卷\n王涯集十卷\n魏謩集十卷\n秣陵子集一卷〈來擇，字无擇，寶曆應賢良科。〉\n柳仲郢集二十卷\n陳商集十七卷\n歐陽衮集二卷〈衮，福州閩縣人，歷侍御史。〉\n溫庭筠握蘭集三卷\n又金筌集十卷\n詩集五卷\n漢南真稾十卷\n陳陶文錄十卷\n劉蛻文泉子十卷〈字復愚，咸通中書舍人。〉\n鄭畋玉堂集五卷\n又鳳池稾草三十卷\n續鳳池稾草三十卷\n孫樵經緯集三卷〈字可之，大中進士第。〉\n周慎辭寧蘇集五卷〈字若訥，咸通進士第。〉\n皮日休集十卷\n又胥臺集七卷\n文藪十卷\n詩一卷\n陸龜蒙笠澤叢書三卷\n又詩編十卷\n賦六卷\n楊夔集五卷\n又宂書十卷\n宂餘集一卷\n沈栖遠景臺編十卷〈字子鸞，咸通進士第。〉\n鄭諴集〈卷亡。字申虞，福州閩縣人。大中國子司業，郢、安二州刺史，江西節度副使。〉\n司空圖一鳴集三十卷\n陸扆集七卷\n秦韜玉投知小錄三卷〈字中明，田令孜神策判官、工部侍郎。〉\n鄭賨集十卷〈字貢華，乾符進士第。〉\n袁皓碧池書三十卷〈袁州宜春人。龍紀集賢殿圖書使，自稱碧池處士。〉\n鄭氏貽孫集四卷\n養素先生遺榮集三卷〈皆唐末人。〉\n張玄晏集二卷〈字寅節，昭宗翰林學士。〉\n齊夔集一卷\n黃璞霧居子十卷\n譚正夫集一卷\n丘光庭集三卷\n張安石涪江集一卷\n張友正雜編一卷\n沈光集五卷〈題曰雲夢子。〉\n程晏集七卷〈字晏然，乾寧進士第。〉\n沈顏聱書十卷\n李善夷江南集十卷\n劉綺莊集十卷\n王秉集五卷\n孫子文纂四十卷\n又孫氏小集三卷〈孫郃，字希韓，乾寧進士第。〉\n陳黯集三卷〈字希孺，泉州南安人，昭宗時。〉\n羅衮集二卷〈字子制，天祐起居郎。〉\n李嶠雜詠詩十二卷\n劉希夷詩集四卷\n崔顥詩一卷〈汴州人，才俊無行，娶妻不愜即去之者三四，歷司勳員外郎。〉\n綦毋潛詩一卷〈字孝通。開元中，繇宜壽尉入集賢院待制，遷右拾遺，終著作郎。〉\n祖詠詩一卷\n李頎詩一卷〈並開元進士第。〉\n孟浩然詩集三卷〈弟洗然。宜城王士源所次，皆三卷也。士源別為七類。〉\n包融詩一卷〈潤州延陵人。歷大理司直。二子何、佶齊名，世稱「二包」。何，字幼嗣，大曆起居舍人。融與儲光羲皆延陵人；曲阿有餘杭尉丁仙芝、緱氏主簿蔡隱丘、監察御史蔡希周、渭南尉蔡希寂、處士張彥雄張潮、校書郎張暈、吏部常選周瑀、長洲尉談戭，句容有忠王府倉曹參軍殷遙、硤石主簿樊光、橫陽主簿沈如筠，江寧有右拾遺孫處玄、處士徐延壽，丹徒有江都主簿馬挺、武進尉申堂構，十八人皆有詩名。殷璠彙次其詩，為丹楊集者。〉\n皇甫冉詩集三卷〈字茂政，潤州丹楊人，祕書少監、集賢院脩撰彬姪也。天寶末無錫尉，避難居陽羨，後為左金吾衞兵曹參軍、左補闕，與弟曾齊名。曾，字孝常，歷侍御史，坐事貶徙舒州司馬，陽翟令。〉\n嚴維詩一卷〈字正文，越州人，祕書郎。〉\n張繼詩一卷〈字懿孫，襄州人。大曆末，檢校祠部員外郎，分掌財賦於洪州。〉\n李嘉祐詩一卷〈別名從一，袁州、台州二刺史。〉\n郎士元詩一卷〈字君冑，中山人。寶應元年，選畿縣官，詔試中書，補渭南尉，歷拾遺、郢州刺史。〉\n張南史詩一卷〈字季直，幽州人。以試參軍避亂居揚州楊子，再召之，未赴，卒。〉\n暢當詩二卷\n鄭常詩一卷\n蘇渙詩一卷〈渙少喜剽盜，善用白弩，巴蜀商人苦之，號白跖，以比莊蹻。後折節讀書，進士及第。湖南崔瓘辟從事，瓘遇害，渙走交廣，與哥舒晃反，伏誅。〉\n朱灣詩集四卷〈李勉永平從事。〉\n吉中孚詩一卷〈楚州人，始為道士，後官校書郎，登宏辭，諫議大夫、翰林學士、戶部侍郎，判度支。貞元初卒。〉\n朱放詩一卷〈字長通，襄州人，隱居剡溪。嗣曹王皋鎮江西，辟節度參謀，貞元初召為拾遺，不就。〉\n劉方平詩一卷〈河南人，與元魯山善，不仕。〉\n常建詩一卷〈肅、代時人。〉\n麴信陵詩一卷\n章八元詩一卷〈睦州人，大曆進士第。〉\n秦系詩一卷\n陳詡集十卷〈字載物，福州閩縣人。貞元戶部郎中，知制誥。〉\n錢起詩一卷\n李端詩集三卷\n韓翃詩集五卷\n司空曙詩集二卷\n盧綸詩集十卷\n耿湋詩集二卷\n崔峒詩一卷\n韋應物詩集十卷\n許經邦詩集一卷〈建中右武衞冑曹參軍。〉\n韋渠牟詩集十卷〈諫議大夫時集。〉\n劉商詩集十卷〈貞元比部郎中。〉\n王建集十卷〈大和陝州司馬。〉\n張碧謌行集二卷〈貞元人。〉\n雍裕之詩一卷\n楊巨源詩一卷〈字景山，大和河中少尹。〉\n孟郊詩集十卷\n張籍詩集七卷\n李涉詩一卷\n李賀集五卷\n李紳追昔遊詩三卷\n又批答一卷\n章孝標詩一卷\n殷堯藩詩一卷〈元和進士第。〉\n李敬方詩一卷〈字中虔，大和歙州刺史。〉\n玉川子詩一卷〈盧仝。〉\n裴夷直詩一卷\n施肩吾詩集十卷\n姚合詩集十卷\n韓琮詩一卷〈字成封，大中湖南觀察使。〉\n李商隱樊南甲集二十卷\n乙集二十卷\n玉溪生詩三卷\n又賦一卷\n文一卷\n賈島長江集十卷\n又小集三卷\n張祜詩一卷〈字承吉，為處士，大中中卒。〉\n許渾丁卯集二卷〈字用晦，圉師之後，大中睦州、郢州二刺史。〉\n李遠詩集一卷〈字求古，大中建州刺史。〉\n雍陶詩集十卷〈字國鈞，大中八年自國子毛詩博士出為簡州刺史。〉\n朱慶餘詩一卷〈名可久，以字行。寶曆進士第。〉\n喻鳧詩一卷〈開成進士第，烏程令。〉\n馬戴詩一卷〈字虞臣，會昌進士第。〉\n李羣玉詩三卷\n後集五卷〈字文山，澧州人。裴休觀察湖南，厚延致之，及為相，以詩論薦，授校書郎。〉\n崔櫓無譏集四卷\n郁渾百篇集一卷〈渾常應百篇舉，壽州刺史李紳命百題試之。〉\n姚鵠詩一卷〈字居雲，會昌進士第。〉\n項斯詩一卷〈字子遷，江東人，會昌丹徒尉。〉\n孟遲詩一卷〈字遲之，會昌進士第。〉\n顧非熊詩一卷〈況之子，大中盱眙簿，棄官隱茅山。〉\n章碣詩一卷\n趙嘏渭南集三卷\n又編年詩二卷〈字承祐，大中渭南尉。〉\n薛逢詩集十卷\n又別紙十三卷\n賦集十四卷\n于武陵詩一卷\n李頻詩一卷\n李郢詩一卷〈字楚望，大中進士第，侍御史。〉\n曹鄴詩三卷〈字鄴之，大中進士第，洋州刺史。〉\n劉滄詩一卷〈字蘊靈。〉\n崔珏詩一卷〈字夢之，並大中進士第。〉\n劉得仁詩一卷\n高蟾詩一卷〈乾寧御中史丞。〉\n高駢詩一卷\n薛能詩集十卷\n又繁城集一卷\n陸希聲頤山詩一卷\n鄭嵎津陽門詩一卷\n于濆詩一卷〈字子漪。〉\n許棠詩一卷〈字文化。〉\n公乘億詩一卷〈字壽山，並咸通進士第。〉\n聶夷中詩二卷〈字坦之，咸通華陰尉。〉\n于鄴詩一卷\n于鵠詩一卷\n鄭谷雲臺編三卷\n又宜陽集三卷〈字守愚，袁州人，為右拾遺。乾寧中，以都官郎中卒于家。〉\n朱朴詩四卷\n又雜表一卷\n玄英先生詩集十卷〈方干。〉\n李洞詩一卷\n吳融詩集四卷\n又制誥一卷\n韓偓詩一卷\n又香匳集一卷\n曹唐詩三卷〈字堯賓。〉\n周賀詩一卷\n劉干詩一卷\n崔塗詩一卷〈字禮山，光啟進士第。〉\n唐彥謙詩集三卷\n張喬詩集二卷\n王駕詩集六卷〈字大用。〉\n吳仁璧詩一卷〈字廷實，並大順進士第。〉\n王貞白詩一卷〈字有道。〉\n張蠙詩集二卷〈字象文。〉\n翁承贊詩一卷〈字文堯。〉\n褚載詩三卷〈字厚之，並乾寧進士第。〉\n王轂詩集三卷〈字虛中，乾寧進士第，郎官致仕。〉\n曹松詩集三卷〈字夢徵，天復進士第，校書郎。〉\n羅鄴詩一卷\n趙摶歌詩二卷\n周朴詩二卷〈朴稱處士。〉\n朱景元詩一卷\n崔道融申唐詩三卷\n陳光詩一卷\n王德輿詩一卷\n湯緒潛陽雜題詩三卷\n韋靄詩一卷\n張為詩一卷\n羅浩源詩一卷\n薛瑩洞庭詩集一卷\n謝蟠隱雜感詩二卷\n譚藏用詩一卷\n劉言史謌詩六卷\n黃滔集十五卷〈字文江，光化四門博士。〉\n鄭良士白巖集十卷〈字君夢。昭宗時獻詩五百篇，授補闕。〉\n嚴郾詩二卷\n劉威詩一卷\n鄭雲叟詩集三卷\n來鵬詩一卷\n陸元皓詠劉子詩三卷\n任翻詩一卷\n李山甫詩一卷\n道士吳筠集十卷\n僧惠賾集八卷〈姓李，江陵人。〉\n僧玄範集二十卷\n僧法琳集三十卷\n僧靈徹詩集十卷〈姓湯，字源澄，越州人。〉\n皎然詩集十卷〈字清晝，姓謝，湖州人，靈運十世孫，居杼山。顏真卿為刺史，集文士撰韻海鏡源，預其論著。貞元中，集賢御書院取其集以藏之，刺史于頔為序。〉\n盧獻卿愍征賦一卷\n謝觀賦八卷\n盧肇海潮賦一卷\n又通屈賦一卷\n注林絢大統賦二卷〈字子發，袁州人。咸通歙州刺史。〉\n高邁賦一卷\n皇甫松大隱賦一卷\n崔葆數賦十卷〈乾寧進士，王克昭注。〉\n宋言賦一卷〈字表文。〉\n陳汀賦一卷〈字用濟，並大中進士第。〉\n樂朋龜綸閣集十卷\n又德門集五卷\n賦一卷〈字兆吉，僖宗翰林學士，太子少保致仕。〉\n蔣凝賦三卷〈字仲山，咸通進士第。〉\n公乘億賦集十二卷\n林嵩賦一卷〈字降臣，乾符進士第。〉\n王翃賦一卷〈字雄飛，大順進士第。〉\n賈嵩賦三卷\n李山甫賦二卷\n陸贄論議表疏集十二卷\n又翰苑集十卷〈韋處厚纂。〉\n王仲舒制集十卷\n李虞仲制集四卷\n封敖翰稾八卷\n崔嘏制誥集十卷〈字乾錫，邢州刺史。會劉稹反，歸朝，授考功郎中、中書舍人。李德裕之謫，嘏草制不盡書其過，貶端州刺史。〉\n獨孤霖玉堂集二十卷\n劉崇望中和制集十卷\n李磎制集四卷\n錢珝舟中錄二十卷\n薛延珪鳳閣書詞十卷\n郭元振九諫書一卷\n李絳論事集三卷〈蔣偕集。〉\n李磎表疏一卷\n張濬表狀一卷\n臨淮尺題二卷〈武元衡西川從事撰。〉\n李程表狀一卷\n劉三復表狀十卷\n問遺雜錄三卷\n趙璘表狀集一卷\n張次宗集六卷\n呂述東平小集三卷\n段全緯集二十卷\n劉鄴甘棠集三卷\n王虬集十卷〈字希龍，泉州南安人。大順初舉進士第。〉\n崔致遠四六一卷\n又桂苑筆耕二十卷〈高麗人，賓貢及第，高駢淮南從事。〉\n顧氏編遺十卷\n苕川總載十卷\n纂新文苑十卷\n啟事一卷\n賦二卷\n集遺具錄十卷〈顧雲，字垂象，池州人。虞部郎中，高駢淮南從事。〉\n鄭準渚宮集一卷〈字不欺，乾寧進士第。〉\n李巨川四六集二卷〈韓建華州從事。〉\n胡曾安定集十卷\n陳蟠隱集五卷\n張澤飲河集十五卷\n黃台江西表狀二卷〈鍾傳從事。〉\n太宗凌煙閣功臣讚一卷\n崔融寶圖贊一卷〈王起注。〉\n盧鋌武成王廟十哲讚一卷\n李靖霸國箴一卷\n魏徵時務策五卷\n郭元振安邦策一卷\n劉蕡策一卷\n王勃舟中纂序五卷\n才命論一卷〈張鷟撰，郗昂注。一作張說撰，潘詢注。〉\n杜元穎五題一卷\n李甘文一卷\n南卓文一卷\n劉軻文一卷\n陸鸞文一卷〈字离祥，咸通進士第。〉\n吳武陵書一卷\n夏侯韞大中年與涼州書一卷\n駱賓王百道判集一卷\n張文成龍筋鳳髓十卷\n崔銳判一卷〈大曆人。〉\n鄭寬百道判一卷〈元和拔萃。〉\n右別集類七百三十六家，七百五十部，七千六百六十八卷。〈失姓名一家，玄宗以下不著錄四百六家，五千一十二卷。〉\n摯虞文章流別集三十卷\n杜預善文四十九卷\n謝沈名文集四十卷\n孔逭文苑一百卷\n梁昭明太子文選三十卷\n又古今詩苑英華二十卷\n蕭該文選音十卷\n僧道淹文選音義十卷\n小辭林五十三卷\n集古今帝王正位文章九十卷\n蕭圓文海集三十六卷\n康明貞辭苑麗則二十卷\n庾自直類文三百七十七卷\n宋明帝賦集四十卷\n皇帝瑞應頌集十卷\n五都賦五卷\n卞鑠獻賦集十卷\n司馬相如上林賦一卷\n曹大家注班固幽通賦一卷\n項岱注幽通賦一卷\n張衡二京賦二卷\n薛綜二京賦音二卷\n三都賦三卷\n左太沖齊都賦一卷\n李軌齊都賦音一卷\n褚令之百賦音一卷\n郭微之賦音二卷\n綦毋邃三京賦音一卷\n木連理頌二卷\n李暠靖恭堂頌一卷\n諸郡碑一百六十六卷\n雜碑文集二十卷\n殷仲堪雜論九十五卷\n劉楷設論集三卷\n謝靈運設論集五卷\n又連珠集五卷\n梁武帝制旨連珠四卷\n陸緬注制旨連珠十一卷\n謝莊讚集五卷\n張湛古今箴銘集十三卷\n眾賢誡集十五卷\n雜誡箴二十四卷\n李德林霸朝雜集五卷\n王履書集八十卷\n夏赤松書林六卷\n山濤啟事十卷\n梁中書表集二百五十卷\n薦文集七卷\n宋元嘉策五卷\n又元嘉宴會游山詩集五卷\n宋伯宜策集六卷\n卞氏七林集十二卷\n顏之推七悟集一卷\n袁淑俳諧文十五卷\n顏竣婦人詩集二卷\n殷淳婦人集三十卷\n江邃文釋十卷\n干寶百志詩集五卷\n崔光百國詩集二十九卷\n應璩百一詩八卷\n李夔百一詩集二卷\n晉元正宴會詩集四卷〈伏滔、袁豹、謝靈運集。〉\n顏延之元嘉西池宴會詩集三卷\n清溪集三十卷〈齊武帝敕撰。〉\n齊釋奠會詩集二十卷\n徐伯陽文會詩集四卷\n文林詩府六卷〈北齊後主作。〉\n蕭淑西府新文十卷\n新文要集十卷\n宋明帝詩集新撰三十卷\n詩集二十卷\n謝靈運詩集五十卷\n又詩集鈔十卷\n詩英十卷\n回文詩集一卷\n七集十卷\n劉和詩集二十卷\n顏竣詩集一百卷\n許凌六代詩集鈔四卷\n詩林英選十一卷\n虞綽等類集一百一十三卷\n詩纘十二卷\n詩錄二十卷\n文苑詞英八卷\n徐陵六代詩集鈔四卷\n又玉臺新詠十卷\n謝混集苑六十卷\n宋臨川王義慶集林二百卷\n丘遲集鈔四十卷\n李善注文選六十卷\n公孫羅注文選六十卷\n又音義十卷\n劉允濟金門待詔集十卷\n文館辭林一千卷〈許敬宗、劉伯莊等撰。〉\n麗正文苑二十卷\n芳林要覽三百卷〈許敬宗、顧胤、許圉師、上官儀、楊思儉、孟利貞、姚璹、竇德玄、郭瑜、董思恭、元思敬集。〉\n僧惠淨續古今詩苑英華集二十卷\n劉孝孫古今類聚詩苑三十卷\n郭瑜古今詩類聚七十九卷\n歌錄集八卷\n李淳風注顏之推稽聖賦一卷\n張庭芳注庾信哀江南賦一卷\n崔令欽注一卷\n竇嚴東漢文類三十卷\n李善文選辨惑十卷\n五臣注文選三十卷〈衢州常山尉呂延濟、都水使者劉承祖男良、處士張銑呂向李周翰注，開元六年，工部侍郎呂延祚上之。〉\n曹憲文選音義〈卷亡。〉\n康國安注駁文選異義二十卷\n許淹文選音十卷\n孟利貞續文選十三卷\n崔玄暐訓注文館詞林策二十卷\n康顯辭苑麗則三十卷\n又海藏連珠三十卷〈希銑之兄，脩書學士。〉\n卜長福續文選三十卷〈開元十七年上，授富陽尉。〉\n卜隱之擬文選三十卷〈開元處士。〉\n朝英集三卷〈開元中張孝嵩出塞，張九齡、韓休、崔沔、王翰、胡皓、賀知章所撰送行歌詩。〉\n張楚金翰苑三十卷\n王方慶王氏神道銘二十卷\n徐堅文府二十卷〈開元中，詔張說括文選外文章，乃命堅與賀知章、趙冬曦分討，會詔促之，堅乃先集詩賦二韻為文府上之。餘不能就而罷。〉\n裴潾大和通選三十卷\n李康玉臺後集十卷\n元思敬詩人秀句二卷\n孫季良正聲集三卷\n珠英學士集五卷〈崔融集武后時脩三教珠英學士李嶠、張說等詩。〉\n搜玉集十卷\n曹恩起予集五卷〈大曆人。〉\n元結篋中集一卷\n奇章集四卷\n劉明素麗文集五卷〈興元中集。〉\n李吉甫古今文集略二十卷\n又國朝哀策文四卷\n梁大同古銘記一卷\n麗則集五卷\n類表五十卷〈亦名表啟集。〉\n柳宗直西漢文類四十卷\n柳玄同題集十卷\n竇常南薰集三卷\n殷璠丹楊集一卷\n又河岳英靈集二卷\n王起文場秀句一卷\n姚合極玄集一卷\n高仲武中興間氣集二卷\n李戡唐詩三卷\n顧陶唐詩類選二十卷〈大中校書郎。〉\n劉餗樂府古題解一卷\n李氏花萼集二十卷〈李乂、尚一、尚貞。〉\n韋氏兄弟集二十卷〈韋會、弟弼。〉\n竇氏聯珠集五卷〈竇羣、常、牟、庠、鞏。〉\n集賢院壁記詩二卷\n翰林歌詞一卷\n大曆年浙東聯唱集二卷\n斷金集一卷〈李逢吉、令狐楚唱和。〉\n元白繼和集一卷〈元稹、白居易。〉\n三州唱和集一卷〈元稹、白居易、崔玄亮。〉\n劉白唱和集三卷〈劉禹錫、白居易。〉\n汝洛集一卷〈裴度、劉禹錫唱和。〉\n洛中集七卷\n彭陽唱和集三卷〈令狐楚、劉禹錫。〉\n吳蜀集一卷〈劉禹錫、李德裕唱和。〉\n裴均壽陽唱詠集十卷\n又渚宮唱和集二十卷\n峴山唱詠集八卷\n荊潭唱和集一卷\n盛山唱和集一卷\n荊夔唱和集一卷\n僧廣宣與令狐楚唱和一卷\n名公唱和集二十二卷\n漢上題襟集十卷〈段成式、溫庭筠、余知古。〉\n袁皓集道林寺詩二卷\n松陵集十卷〈皮日休、陸龜蒙唱和。〉\n廖氏家集一卷〈廖光圖，唐末人。〉\n盧瓌杼情集二卷\n孟啟本事詩一卷\n劉松宜陽集六卷〈松，字嵇美，袁州人。集其州天寶以後詩四百七十篇。〉\n蔡省風瑤池新詠二卷〈集婦人詩。〉\n僧靈徹詶唱集十卷〈大曆至元和中名人。〉\n吳兢唐名臣奏十卷\n馬揔奏議集三十卷\n臧嘉猷羽書三卷〈處士。〉\n沈常總戎集三十卷\n唐稟貞觀新書三十卷〈稟，袁州萍鄉人。集貞觀以前文章。〉\n黃滔泉山秀句集三十卷〈編閩人詩，自武德盡天祐末。〉\n周仁瞻古今類聚策苑十四卷\n五子策林十卷〈集許南容而下五人策問。〉\n元和制策三卷〈元稹、獨孤郁、白居易。〉\n李太華掌記略十五卷\n新掌記略九卷\n林逢續掌記略十卷\n凡文史類四家，四部，十八卷。〈劉子玄以下不著錄二十二家，二十三部，一百七十九卷。〉\n李充翰林論三卷\n劉勰文心雕龍十卷\n顏竣詩例錄二卷\n鍾嶸詩評三卷\n劉子玄史通二十卷\n柳氏釋史十卷〈柳璨。一作史通析微。〉\n劉餗史例三卷\n沂公史例十卷〈田弘正客撰。〉\n裴傑史漢異義三卷〈河南人，開元十七年上，授臨濮尉。〉\n李嗣真詩品一卷\n元兢宋約詩格一卷\n王昌齡詩格二卷\n晝公詩式五卷\n詩評三卷〈僧皎然。〉\n王起大中新行詩格一卷\n姚合詩例一卷\n賈島詩格一卷\n炙轂子詩格一卷\n元兢古今詩人秀句二卷\n李洞集賈島句圖一卷\n張仲素賦樞三卷\n范傳正賦訣一卷\n浩虛舟賦門一卷\n倪宥文章龜鑑一卷\n劉蘧應求類二卷\n孫郃文格二卷\n右總集類七十五家，九十九部，四千二百二十三卷。〈李淳風以下不著錄七十八家，八百一十三卷。〉總七十九家，一百七部。\n校勘記",
  "language": "zh",
  "downloadCount": 0,
  "subjects": [
    "history"
  ],
  "lastUpdated": "2026-01-14T00:55:31.457Z",
  "sourceUrl": "https://zh.wikisource.org/wiki/%E6%96%B0%E5%94%90%E6%9B%B8%2F%E5%8D%B7060"
}