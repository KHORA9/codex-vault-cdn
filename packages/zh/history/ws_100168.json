{
  "id": "100168",
  "title": "新唐書/卷059",
  "author": "Wikisource Contributors",
  "excerpt": "丙部子錄，其類十七：一曰儒家類，二曰道家類，三曰法家類，四曰名家類，五曰墨家類，六曰縱橫家類，七曰雜家類，八曰農家類，九曰小說類，十曰天文類，十一曰曆算類，十二曰兵書類，十三曰五行類，十四曰雜藝術類，十五曰類書類，十六曰明堂經脉類，十七曰醫術類。凡著錄六百九家，九百六十七部，一萬七千一百五十二卷；不著錄五百七家，五千六百一十五卷。\n晏子春秋七卷〈晏嬰。〉\n曾子二卷〈曾參。〉\n子思子七卷〈孔伋。〉\n公孫尼子一卷\n趙岐注孟子十四卷〈孟軻。〉\n劉熙注孟子七卷\n鄭玄注孟子七卷\n綦毋邃注孟子七卷\n荀卿子十二卷〈荀況。〉\n董子一卷〈董無心。〉\n魯連子一卷〈魯仲連。〉\n陸賈新語二卷\n賈誼新書十卷\n桓寬鹽鐵論...",
  "category": "history",
  "content": "丙部子錄，其類十七：一曰儒家類，二曰道家類，三曰法家類，四曰名家類，五曰墨家類，六曰縱橫家類，七曰雜家類，八曰農家類，九曰小說類，十曰天文類，十一曰曆算類，十二曰兵書類，十三曰五行類，十四曰雜藝術類，十五曰類書類，十六曰明堂經脉類，十七曰醫術類。凡著錄六百九家，九百六十七部，一萬七千一百五十二卷；不著錄五百七家，五千六百一十五卷。\n晏子春秋七卷〈晏嬰。〉\n曾子二卷〈曾參。〉\n子思子七卷〈孔伋。〉\n公孫尼子一卷\n趙岐注孟子十四卷〈孟軻。〉\n劉熙注孟子七卷\n鄭玄注孟子七卷\n綦毋邃注孟子七卷\n荀卿子十二卷〈荀況。〉\n董子一卷〈董無心。〉\n魯連子一卷〈魯仲連。〉\n陸賈新語二卷\n賈誼新書十卷\n桓寬鹽鐵論十卷\n劉向新序三十卷\n又說苑三十卷\n揚子法言六卷〈揚雄。〉\n宋衷注法言十卷\n李軌注法言三卷\n陸績注揚子太玄經十二卷\n虞翻注太玄經十四卷\n范望注太玄經十二卷\n宋仲孚注太玄經十二卷\n蔡文邵注太玄經十卷\n桓子新論十七卷〈桓譚。〉\n王符潛夫論十卷\n仲長子昌言十卷〈仲長統。〉\n荀悅申鑒五卷\n魏子三卷〈魏朗。〉\n魏文帝典論五卷\n徐氏中論六卷〈徐幹。〉\n王粲去伐論集三卷\n王肅政論十卷\n杜氏體論四卷〈杜恕。〉\n顧子新論五卷〈顧譚。〉\n文禮通語十卷〈殷興續。〉\n諸葛亮集誡二卷\n陸景典訓十卷\n譙子法訓八卷\n又五教五卷〈譙周。〉\n王嬰古今通論三卷\n周生烈子五卷\n袁子正論二十卷\n又正書二十五卷〈袁準。〉\n孫氏成敗志三卷〈孫毓。〉\n夏侯湛新論十卷\n楊泉物理論十六卷\n又太元經十四卷〈劉緝注。〉\n華譚新論十卷\n虞喜志林新書二十卷\n又後林新書十卷\n顧子義訓十卷〈顧夷。〉\n蔡洪清化經十卷\n干寶正言十卷\n又立言十卷\n蔡韶閎論二卷\n呂竦要覽五卷\n周捨正覽六卷\n劉徽魯史欹器圖一卷\n綦毋氏誡林三卷\n顏氏家訓七卷〈顏之推。〉\n李穆叔典言四卷\n王滂百里昌言二卷\n崔子至言六卷〈崔靈童。〉\n盧辯墳典三十卷\n王劭讀書記三十二卷\n王通中說五卷\n辛德源正訓二十卷\n太宗序志一卷\n又帝範四卷〈賈行注。〉\n高宗天訓四卷\n武后紫樞要錄十卷\n又臣軌二卷\n百寮新誡五卷\n青宮紀要三十卷\n少陽政範三十卷\n列藩正論三十卷\n章懷太子春宮要錄十卷\n又脩身要覽十卷\n君臣相起發事三卷\n魏徵諫事五卷\n又自古諸侯王善惡錄二卷\n張大玄平臺百一寓言三卷\n楊相如君臣政理論三卷\n陸善經注孟子七卷\n張鎰孟子音義三卷\n楊倞注荀子二十卷〈汝士子，大理評事。〉\n王涯注太玄經六卷\n員俶太玄幽贊十卷〈開元四年京兆府童子，進書，召試及第，授散官文學，直弘文館。〉\n柳宗元注楊子法言十三卷\n李襲譽五經妙言四十卷\n鄭澣經史要錄二十卷\n劉貺續說苑十卷\n杜正倫百行章一卷\n憲宗前代君臣事跡十四篇\n武后訓記雜載十卷〈采青宮紀要、維城典訓、古今內範、內範要略等書為雜載云。〉\n維城典訓二十卷\n褚无量翼善記〈卷亡。〉\n裴光庭搖山往則一卷\n又維城前軌一卷\n丁公著皇太子諸王訓十卷\n六經法言二十卷〈韋處厚、路隋撰。〉\n崔郾諸經纂要十卷\n于志寧諫苑二十卷\n王方慶諫林二十卷\n楊浚聖典三卷〈校書郎，開元中上。〉\n張九齡千秋金鏡錄五卷\n唐次辨謗略三卷\n元和辨謗略十卷〈令狐楚、沈傳師、杜元穎撰。〉\n裴潾大和新脩辨謗略三卷\n李仁實格論三卷\n趙冬曦王政三卷〈景龍二年上。〉\n馮中庸政錄十卷〈開元十九年上，授汜水尉。〉\n賈子一卷〈開元中藍田尉。失名。〉\n儲光羲正論十五卷〈兗州人，開元進士第，又詔中書試文章，歷監察御史，安祿山反，陷賊自歸。〉\n牛希濟理源二卷\n陸質君臣圖翼二十五卷\n李吉甫古今說苑十一卷\n李德裕御臣要略〈卷亡。〉\n丘光庭康教論一卷\n元子十卷\n又浪說七篇\n漫說七篇〈元結。〉\n杜信元和子二卷\n林慎思伸蒙子三卷〈咸通中人。〉\n冀子五卷〈冀重，字子泉，定州容城人。廣明脩武令。〉\n崔慤儒玄論三卷〈字敬之，後魏白馬侯浩七世孫，中和光祿丞。〉\n右儒家類六十九家，九十二部，七百九十一卷。〈陸善經以下不著錄三十九家，三百七十一卷。〉\n鬻子一卷〈鬻熊。〉\n老子道德經二卷〈李耳。〉\n又三卷\n河上公注老子道德經二卷\n王弼注新記玄言道德二卷\n又老子指例略二卷\n蜀才注老子二卷\n鍾會注二卷\n羊祜注二卷\n又解釋四卷\n孫登注老子二卷\n王尚注二卷\n袁真注二卷\n張憑注二卷\n劉仲融注二卷\n陶弘景注四卷\n樹鍾山注二卷\n李允愿注二卷\n陳嗣古注二卷\n僧惠琳注二卷\n惠嚴注二卷\n鳩摩羅什注二卷\n義盈注二卷\n程韶集注二卷\n任真子集解四卷\n張道相集注四卷\n盧景裕、梁曠等注二卷\n安丘望之老子章句二卷\n又道德經指趣三卷\n王肅玄言新記道德二卷\n梁曠道德經品四卷\n嚴遵指歸十四卷\n何晏講疏四卷\n又道德問二卷\n梁武帝講疏四卷\n又講疏六卷\n顧歡道德經義疏四卷\n又義疏治綱一卷\n孟智周義疏五卷\n戴詵義疏六卷\n葛洪老子道德經序訣二卷\n韓莊玄旨八卷\n劉遺民玄譜一卷\n節解二卷\n章門一卷\n李軌老子音一卷\n鶡冠子三卷\n張湛注列子八卷〈列禦寇。〉\n郭象注莊子十卷〈莊周。〉\n向秀注二十卷\n崔譔注十卷\n司馬彪注二十一卷\n又注音一卷\n李頤集解二十卷\n王玄古集解二十卷\n李充釋莊子論二卷\n馮廓老子指歸十三卷\n又莊子古今正義十卷\n梁簡文帝講疏三十卷\n王穆疏十卷\n又音一卷\n莊子疏七卷\n文子十二卷\n廣成子十二卷〈商洛公撰，張太衡注。〉\n唐子十卷〈唐滂。〉\n蘇子七卷〈蘇彥。〉\n宣子二卷〈宣聘。〉\n陸子十卷〈陸雲。〉\n抱朴子內篇二十卷〈葛洪。〉\n孫子十二卷〈孫綽。〉\n苻子三十卷〈苻朗。〉\n賀子十卷〈賀道養。〉\n牟子二卷〈牟融。〉\n傅弈注老子二卷\n楊上善注老子道德經二卷\n又注莊子十卷\n老子指略論二卷〈太子文學。〉\n辟閭仁諝注老子二卷〈聖曆司禮博士。〉\n賈大隱老子述義十卷\n陸德明莊子文句義二十卷\n玄宗注道德經二卷\n又疏八卷〈天寶中加號玄通道德經，世不稱之。〉\n盧藏用注老子二卷\n又注莊子內外篇十二卷\n邢南和注老子〈開元二十一年上。〉\n馮朝隱注老子\n白履忠注老子\n李播注老子\n尹知章注老子\n傅弈老子音義〈並卷亡。〉\n陸德明老子疏十五卷\n逄行珪注鬻子一卷〈鄭縣尉。〉\n陳庭玉老子疏〈開元二十年上，授校書郎。卷亡。〉\n陸希聲道德經傳四卷\n吳善經注道德經二卷〈貞元中人。〉\n楊上善道德經三略論三卷\n道士成玄英注老子道德經二卷\n又開題序訣義疏七卷\n注莊子三十卷\n疏十二卷〈玄英，字子實，陝州人，隱居東海。貞觀五年，召至京師。永徽中，流郁州。書成，道王元慶遣文學賈鼎就授大義，嵩高山人李利涉為序，唯老子注、莊子疏著錄。〉\n張游朝南華象罔說十卷\n又沖虛白馬非馬證八卷〈張志和父。〉\n孫思邈注老子〈卷亡。〉\n又注莊子\n柳縱注莊子〈開元二十年上，授章懷太子廟丞。〉\n尹知章注莊子〈並卷亡。〉\n甘暉、魏包注莊子〈卷亡。開元末奉詔注。〉\n元載南華通微十卷\n張志和太易十五卷\n又玄真子十二卷〈韋詣作內解。〉\n陳庭玉莊子疏〈卷亡。〉\n道士李含光老子莊子周易學記三卷\n又義略三卷〈含光，揚州江都人，本姓弘，避孝敬皇帝諱改焉，天寶間人。〉\n張隱居莊子指要三十三篇〈名九垓，號渾淪子，代、德時人。〉\n帥夜光三玄異義三十卷〈幽州人。開元二十年上，授校書郎，直國子監。〉\n徐靈府注文子十二卷\n李暹訓注文子十二卷\n王士元亢倉子二卷〈天寶元年，詔號莊子為南華真經，列子為沖虛真經，文子為通玄真經，亢桑子為洞靈真經。然亢桑子求之不獲，襄陽處士王士元謂：「莊子作『庚桑子』，太史公、列子作『亢倉子』，其實一也。」取諸子文義類者補其亡。〉\n无能子三卷〈不著人名氏，光啟中隱民間。〉\n凡神仙三十五家，五十部，三百四十一卷。〈失姓名十三家，自道藏音義以下不著錄六十二家，二百六十五卷。〉\n尹喜高士老君內傳三卷\n玄景先生老子道德簡要義五卷\n梁簡文帝老子私記十卷\n戴詵老子西升經義一卷\n韋處玄集解老子西升經二卷\n老子黃庭經一卷\n老子探真經一卷\n老君科律一卷\n老子宣時誡一卷\n老子入室經一卷\n老子華蓋觀天訣一卷\n老子消水經一卷\n老子神策百二十條經一卷\n鬼谷先生關令尹喜傳一卷〈四皓注。〉\n清虛真人王君內傳一卷\n王萇三天法師張君內傳一卷\n李遵茅君內傳一卷\n呂先生太極左仙公葛君內傳一卷\n華嶠紫陽真人周君傳一卷\n趙昇等仙人馬君陰君內傳一卷\n鄭雲千清虛真人裴君內傳一卷\n范邈紫虛元君南岳夫人內傳一卷\n項宗紫虛元君魏夫人內傳一卷\n王羲之許先生傳一卷\n九華真妃內記一卷\n宋都能嵩高少室寇天師傳三卷\n王喬傳一卷\n漢武帝傳二卷\n劉向列仙傳二卷\n葛洪神仙傳十卷\n見素子洞仙傳十卷\n東方朔神異經二卷〈張華注。〉\n又十洲記一卷\n周季通蘇君記一卷\n梁曠南華仙人莊子論三十卷\n南華真人道德論三卷\n任子道論十卷〈任嘏。〉\n顧道士論三卷〈顧谷。〉\n姖威渾輿經一卷\n杜夷幽求子三十卷\n張譏玄書通義十卷\n陶弘景登真隱訣二十五卷\n又真誥十卷\n張湛養生要集十卷\n養性傳二卷\n張太衡無名子一卷\n劉道人老子玄譜一卷\n劉無待同光子八卷〈侯儼注。〉\n靈人辛玄子自序一卷\n華陽子自序一卷〈茅處玄。〉\n無上祕要七十二卷\n道要三十卷\n馬樞學道傳二十卷\n郭憲漢武帝別國洞冥記四卷\n道藏音義目錄一百一十三卷〈崔湜、薛稷、沈佺期、道士史崇玄等撰。〉\n集注陰符經一卷〈太公、范蠡、鬼谷子、張良、諸葛亮、李淳風、李筌、李洽、李鑒、李銳、楊晟。〉\n李靖陰符機一卷\n道士李少卿十異九迷論一卷\n道士劉進喜老子通諸論一卷\n又顯正論一卷\n張果陰符經太無傳一卷\n又陰符經辨命論一卷\n氣訣一卷\n神仙得道靈藥經一卷\n罔象成名圖一卷\n丹砂訣一卷〈開元二十二年上。〉\n韋弘陰符經正卷一卷\n李筌驪山母傳陰符玄義一卷〈筌，號少室山達觀子，於嵩山虎口巖石壁得黃帝陰符本，題云：「魏道士寇謙之傳諸名山。」筌至驪山，老母傳其說。〉\n葉靜能太上北帝靈文三卷\n李淳風注泰乾祕要三卷\n楊上器注太上玄元皇帝聖紀十卷\n崔少元老子心鏡一卷\n皇天原太上老君現跡記一卷〈文明元年老子降事。〉\n呂氏老子昌言二卷\n王方慶神仙後傳十卷\n玄晉蘇元明太清石壁記三卷〈乾元中，劍州司馬纂，失名。〉\n議化胡經狀一卷〈萬歲通天元年，僧惠澄上言乞毀老子化胡經，敕秋官侍郎劉如璿等議狀。〉\n寧州通真觀二十七宿真形圖贊一卷〈記天寶中，寧州羅川縣金華洞獲玉像，皆列宿之真，唯少氐宿，改縣為寧真事。〉\n道士令狐見堯正一真人二十四治圖一卷〈貞元人。〉\n孫思邈馬陰二君內傳一卷\n又太清真人煉雲母訣二卷\n攝生真錄一卷\n養生要錄一卷\n氣訣一卷\n燒煉祕訣一卷\n龍虎通元訣一卷\n龍虎亂日篇一卷\n幽傳福壽論一卷\n枕中素書一卷\n會三教論一卷\n龍虎篇一卷〈青羅子周希彭、少室山人孺登同注。〉\n朱少陽道引錄三卷〈浮山隱士，代、德時人。〉\n張志和玄真子二卷\n戴簡真教元符三卷\n楊嗣復九徵心戒一卷\n裴煜延壽赤書一卷\n紇干臮序通解錄一卷〈字咸一，大中江西觀察使。〉\n守真子秦鑑語一卷\n道士張仙庭三洞瓊綱三卷\n段世貴演正一炁化圖三卷\n女子胡愔黃庭內景圖一卷\n道士司馬承禎坐忘論一卷\n又脩生養氣訣一卷\n洞元靈寶五岳名山朝儀經一卷\n賈參寥莊子通真論三卷〈垂拱中，隱武陵。〉\n白履忠注黃庭內景經〈卷亡。〉\n又三玄精辨論一卷\n吳筠神仙可學論一卷\n又玄綱論三卷\n明真辨偽論一卷\n輔正除邪論一卷\n辨方正惑論一卷\n道釋優劣論一卷\n心目論一卷\n復淳化論一卷\n著生論一卷\n形神可固論一卷\n李延章集鄭綽錄中元論一卷〈大和人。〉\n施肩吾辨疑論一卷〈睦州人，元和進士第，隱洪州西山。〉\n道士令狐見堯玉笥山記一卷\n道士李沖昭南岳小錄一卷\n沈汾續神仙傳三卷\n道士胡慧超神仙內傳一卷\n晉洪州西山十二真君內傳一卷\n李渤真系傳一卷\n李遵茅三君內傳一卷\n道士胡法超許遜脩行傳一卷\n張說洪崖先生傳一卷〈張氳先生，唐初人。〉\n沖虛子胡慧超傳一卷〈失名。慧超，高宗時道士。〉\n潘尊師傳一卷〈師正。〉\n蔡尊師傳一卷〈名南玉，字叔寶，宋祠部尚書廓七世孫，歷金部員外郎，棄官入道。大曆中卒。〉\n劉谷神葉法善傳二卷\n正元師謫仙崔少元傳二卷\n陰日用傅仙宗行記一卷〈仙宗，開元資陽道士。〉\n謝良嗣吳天師內傳一卷〈吳筠。〉\n溫造瞿童述一卷〈大曆辰溪童子瞿柏庭升仙，造為朗州刺史，追述其事。〉\n李堅東極真人傳一卷〈果州謝自然。〉\n江積八仙傳一卷〈大中後事。〉\n王仲丘攝生纂錄一卷\n高福攝生錄三卷\n郭霽攝生經一卷\n上官翼養生經一卷\n康仲熊服內元氣訣一卷\n氣經新舊服法三卷\n康真人氣訣一卷\n太无先生炁訣一卷〈失名。大曆中，遇羅浮王公傳氣術。〉\n菩提達磨胎息訣一卷\n李林甫唐朝煉大丹感應頌一卷\n崔元真靈沙受氣用藥訣一卷\n又雲母論二卷〈天寶隱岷山。〉\n劉知古日月元樞一卷\n海蟾子元英還金篇一卷\n還陽子太還丹金虎白龍論一卷〈隱士，失姓名。〉\n陳少微大洞鍊真寶經脩伏丹砂妙訣一卷\n嚴靜大丹至論一卷\n凡釋氏二十五家，四十部，三百九十五卷。〈失姓名一家，玄琬以下不著錄七十四家，九百四十一卷。〉\n蕭子良淨注子二十卷〈王融頌。〉\n僧僧祐法苑集十五卷\n又弘明集十四卷\n釋迦譜十卷\n薩婆多師資傳四卷\n虞孝敬高僧傳六卷\n又內典博要三十卷\n僧賢明真言要集十卷\n郭瑜脩多羅法門二十卷\n駱子義經論纂要十卷\n顧歡夷夏論二卷\n甄鸞笑道論三卷\n衞元嵩齊三教論七卷\n杜乂甄正論三卷\n李思慎心鏡論十卷\n裴子野名僧錄十五卷\n僧寶唱名僧傳二十卷\n又比丘尼傳四卷\n僧惠皎高僧傳十四卷\n僧道宗續高僧傳三十二卷\n陶弘景草堂法師傳一卷\n蕭回理草堂法師傳一卷\n稠禪師傳一卷\n陽衒之洛陽伽藍記五卷\n費長房曆代三寶記三卷〈長房，成都人，隋翻經學士。〉\n僧彥琮崇正論六卷\n又集沙門不拜俗議六卷\n福田論一卷\n道宣統略淨住子二卷\n又通惑決疑錄二卷\n廣弘明集三十卷\n集古今佛道論衡四卷\n續高僧傳二十卷〈起梁初，盡貞觀十九年。〉\n後集續高僧傳十卷\n東夏三寶感通錄三卷\n大唐貞觀內典錄十卷\n義淨大唐西域求法高僧傳二卷\n法琳辯正論八卷〈陳子良注。〉\n又破邪論二卷〈琳，姓陳氏。太史令傅弈請廢佛法，琳諍之，放死蜀中。〉\n復禮十門辨惑論二卷〈永隆二年，答太子文學權無二釋典稽疑。〉\n楊上善六趣論六卷\n又三教銓衡十卷\n僧玄琬佛教後代國王賞罰三寶法一卷\n又安養蒼生論一卷\n三德論一卷〈姓楊氏，新豐人。貞觀十年上。〉\n入道方便門二卷\n眾經目錄五卷\n鏡諭論一卷\n無礙緣起一卷\n十種讀經儀一卷\n無盡藏儀一卷\n發戒緣起二卷\n法界僧圖一卷\n十不論一卷\n懺悔罪法一卷\n禮佛儀式二卷\n李師政內德論一卷〈上黨人，貞觀門下典儀。〉\n僧法雲辨量三教論三卷\n又十王正業論十卷〈絳州人。〉\n道宣又撰注戒本二卷\n疏記四卷\n注羯磨二卷\n疏記四卷\n行事刪補律儀三卷〈或六卷。〉\n釋門正行懺悔儀三卷\n釋門亡物輕重儀二卷\n釋門章服儀二卷\n釋門歸敬儀二卷\n釋門護法儀二卷\n釋氏譜略二卷\n聖迹見在圖贊二卷\n佛化東漸圖贊二卷\n釋迦方志二卷\n僧彥琮大唐京寺錄傳十卷\n又沙門不敬錄六卷〈龍朔人，幷隋有二彥琮。〉\n玄應大唐眾經音義二十五卷\n玄惲敬福論十卷\n又略論二卷\n大小乘觀門十卷\n法苑珠林集一百卷\n四分律僧尼討要略五卷\n金剛般若經集注三卷\n百願文一卷〈玄惲，本名道世。〉\n玄範注金剛般若經一卷\n又注二帝三藏聖教序一卷〈太宗、高宗。〉\n慧覺華嚴十地維摩纘義章十三卷〈姓范氏，武德人。〉\n行友己知沙門傳一卷〈序僧海順事。〉\n道岳三藏本疏二十二卷〈姓孟氏，河陽人，貞觀中。〉\n道基雜心玄章幷鈔八卷\n又大乘章鈔八卷〈姓呂氏，東平人，貞觀時。〉\n智正華嚴疏十卷〈姓白氏，安喜人，貞觀中。〉\n慧淨雜心玄文三十卷〈姓房，隋國子博士徽遠從子。〉\n又俱舍論文疏三十卷\n大莊嚴論文疏三十卷\n法華經纘述十卷\n那提大乘集議論四十卷\n釋疑論一卷\n注金剛般若經一卷\n諸經講序一卷\n玄會義源文本四卷\n又時文釋鈔四卷\n涅槃義章句四卷〈字懷默，姓席氏，安定人，貞觀中。〉\n慧休雜心玄章鈔疏〈卷亡。姓樂氏，瀛州人。〉\n靈潤涅槃義疏十三卷\n又玄章三卷\n遍攝大乘論義鈔十三卷\n玄章三卷〈姓梁氏，虞鄉人。〉\n辯相攝論疏五卷〈辯相，居淨影寺。〉\n玄奘大唐西域記十二卷〈姓陳氏，緱氏人。〉\n辯機西域記十二卷\n清徹金陵塔寺記三十六卷\n師哲前代國王脩行記五卷〈盡中宗時。〉\n大唐內典錄十卷〈西明寺僧撰。〉\n毋煚開元內外經錄十卷〈道、釋書二千五百餘部，九千五百餘卷。〉\n智矩寶林傳十卷\n法常攝論義疏八卷\n又玄章五卷〈姓張氏，南陽人，貞觀末。〉\n慧能金剛般若經口訣正義一卷〈姓盧氏，曲江人。〉\n僧灌頂私記天台智者詞旨一卷\n又義記一卷〈字法雲，姓吳氏，章安人。〉\n道綽淨土論二卷〈姓衞氏，幷州文水人。〉\n道綽行圖一卷\n智首五部區分鈔二十一卷〈姓皇甫氏。〉\n法礪四分疏十卷\n又羯磨疏三卷\n捨懺儀一卷\n輕重儀一卷〈姓李氏，趙郡人。〉\n慧滿四分律疏二十卷〈姓梁氏，京兆長安人。〉\n慧旻十誦私記十三卷\n又僧尼行事三卷\n尼眾竭磨二卷\n菩薩戒義疏四卷〈字玄素，河東人。〉\n空藏大乘要句三卷〈姓王氏，新豐人。〉\n道宗續高僧傳三十二卷\n玄宗注金剛般若經一卷\n道氤御注金剛般若經疏宣演三卷\n高僧嬾殘傳一卷〈天寶人。〉\n元偉真門聖冑集五卷\n僧法海六祖法寶記一卷\n辛崇僧伽行狀一卷\n神楷維摩經疏六卷\n靈湍攝山棲霞寺記一卷\n破胡集一卷〈會昌沙汰佛法詔敕。〉\n法藏起信論疏二卷\n法琳別傳二卷\n大唐京師寺錄〈卷亡。〉\n玄覺永嘉集十卷〈慶州刺史魏靖編次。〉\n懷海禪門規式一卷\n希運傳心法要一卷〈裴休集。〉\n玄嶷甄正論三卷\n光瑤注僧肇論二卷\n李繁玄聖蘧廬一卷\n白居易八漸通真議一卷\n七科義狀一卷〈雲南國使段立之問，僧悟達答。〉\n棲賢法雋一卷〈僧惠明與西川節度判官鄭愚、漢州刺史趙璘論佛書。〉\n禪關八問一卷〈楊士達問，唐宗美對。〉\n僧一行釋氏系錄一卷\n宗密禪源諸詮集一百一卷\n又起信論二卷\n起信論鈔三卷\n原人論一卷\n圓覺經大小疏鈔各一卷\n楚南般若經品頌偈一卷\n又破邪論一卷〈大順中人。〉\n希還參同契一卷\n良价大乘經要一卷\n又激勵道俗頌偈一卷\n光仁四大頌一卷\n又略華嚴長者論一卷\n無殷垂誡十卷\n神清參元語錄十卷\n智月僧美三卷\n惠可達摩血脉一卷\n靖邁古今譯經圖紀四卷\n智昇續古今譯經圖紀一卷\n又續大唐內典錄一卷\n續古今佛道論衡一卷\n對寒山子詩七卷〈天台隱士。台州刺史閭丘胤序，僧道翹集。寒山子隱唐興縣寒山巖，於國清寺與隱者拾得往還。〉\n龐蘊詩偈三卷〈字道玄，衡州衡陽人，貞元初人，三百餘篇。〉\n智閑偈頌一卷〈二百餘篇。〉\n李吉甫一行傳一卷\n王彥威內典目錄十二卷\n右道家類一百三十七家，七十四部，一千二百四十卷。〈失姓名三家，玄宗以下不著錄一百五十八家，一千三百三十八卷。〉總一百三十七家，一百七十四部。\n管子十九卷〈管仲。〉\n商君書五卷〈商鞅。或作商子。〉\n慎子十卷〈慎到撰，滕輔注。〉\n申子三卷〈申不害。〉\n韓子二十卷〈韓非。〉\n晁氏新書七卷〈晁錯。〉\n董仲舒春秋決獄十卷〈黃氏正。〉\n崔氏政論六卷〈崔寔。〉\n劉氏政論五卷〈劉廙。〉\n阮子政論五卷〈阮武。〉\n劉氏法論十卷〈劉邵。〉\n桓氏世要論十二卷〈桓範。〉\n陳子要言十四卷〈陳融。〉\n李文博治道集十卷\n邯鄲綽五經析疑三十卷\n尹知章注管子三十卷\n又注韓子〈卷亡。〉\n杜佑管氏指略二卷\n李敬玄正論三卷\n右法家類十五家，十五部，一百六十六卷。〈尹知章以下不著錄三家，三十五卷。〉\n鄧析子一卷\n尹文子一卷\n公孫龍子三卷\n陳嗣古注公孫龍子一卷\n劉邵人物志三卷\n劉炳注人物志三卷\n姚信士緯十卷\n魏文帝士操一卷\n盧毓九州人士論一卷\n范謐辨名苑十卷\n僧遠年兼名苑二十卷\n賈大隱注公孫龍子一卷\n趙武孟河西人物志十卷\n杜周士廣人物志三卷\n宋璲吳興人物志十卷〈字勝之，吳興烏程人，大中時。〉\n右名家類十二家，十二部，五十五卷。〈趙武孟以下不著錄三家，二十三卷。〉\n墨子十五卷〈墨翟。〉\n隨巢子一卷\n胡非子一卷\n右墨家類三家，三部，一十七卷。\n鬼谷子二卷〈蘇秦。〉\n樂臺注鬼谷子三卷\n梁元帝補闕子十卷\n尹知章注鬼谷子三卷\n右縱橫家類四家，四部，一十五卷。〈尹知章不著錄。〉\n尉繚子六卷\n尸子二十卷〈尸佼。〉\n呂氏春秋二十六卷〈呂不韋撰，高誘注。〉\n許慎注淮南子二十一卷〈淮南王劉安。〉\n高誘注淮南子二十一卷\n又淮南鴻烈音二卷\n嚴尤三將軍論一卷\n王充論衡三十卷\n應劭風俗通義三十卷\n蔣子萬機論十卷〈蔣濟。〉\n杜恕篤論四卷\n鍾會芻蕘論五卷\n傅子一百二十卷〈傅玄。〉\n張儼默記三卷\n又誓論三十卷\n裴玄新言五卷\n蘇道立言十卷\n劉欽新義十八卷\n秦子三卷〈秦菁。〉\n張明折言論二十卷\n古訓十卷\n孔衍說林五卷\n抱朴子外篇二十卷〈葛洪。〉\n楊偉時務論十二卷\n范泰古今善言三十卷\n徐益壽記聞三卷\n何子五卷〈何楷。〉\n劉子十卷〈劉勰。〉\n梁元帝金樓子十卷\n朱澹遠語麗十卷\n又語對十卷\n張公雜記一卷〈張華。〉\n陸士衡要覽三卷\n郭義恭廣志二卷\n崔豹古今注三卷\n伏侯古今注三卷\n江邃釋文十卷\n盧辯稱謂五卷\n謝昊物始十卷\n任昉文章始一卷〈張績補。〉\n姚察續文章始一卷\n庾肩吾採璧三卷\n韋道孫新略十卷\n徐陵名數十卷\n沈約袖中記二卷\n范謐典墳數集十卷\n侯亶祥瑞圖八卷\n孟眾張掖郡玄石圖一卷\n高堂隆張掖郡玄石圖一卷\n孫柔之瑞應圖記三卷\n熊理瑞應圖讚三卷\n顧野王符瑞圖十卷\n又祥瑞圖十卷\n王劭皇隋靈感志十卷\n許善心皇隋瑞文十四卷\n何望之諫林十卷\n虞通之善諫二卷\n孟儀子林二十卷\n沈約子鈔三十卷\n庾仲容子鈔三十卷\n殷仲堪論集九十六卷\n崔宏帝王集要三十卷\n陸澄述正論十三卷\n又缺文十卷\n徐陵文府七卷〈宗道寧注。〉\n劉守敬四部言心十卷\n新舊傳四卷\n古今辨作錄三卷\n博覽十五卷\n部略十五卷\n翰墨林十卷\n魏徵羣書治要五十卷\n麟閣詞英六十卷〈高宗時敕撰。〉\n朱敬則十代興亡論十卷\n薛克構子林三十卷\n虞世南帝王略論五卷\n劉伯莊羣書治要音五卷\n張大素說林二十卷\n王方慶續世說新書十卷\n韓潭統載三十卷〈夏綏銀節度使。貞元十三年上。〉\n熊執易化統五百卷〈執易類九經為書，三十年乃成，未及上，卒於西川，武元衡將為寫進，妻薛藏之不許。〉\n李文成博雅志十三卷〈安國公興貴子。〉\n元懷景屬文要義十卷\n崔玄暐行己要範十卷\n盧藏用子書要略一卷\n馬揔意林三卷\n魏氏手略二十卷〈魏謩。〉\n辛之諤敍訓二卷〈開元十七年上，授長社尉。〉\n博聞奇要二十卷〈開元武功縣人徐闉上，詔試文章，留集賢院校理。〉\n周蒙續古今注三卷\n薛洪古今精義十五卷\n趙蕤長短要術十卷〈字太賓，梓州人。開元，召之不赴。〉\n杜佑理道要訣十卷\n賀蘭正元用人權衡十卷〈貞元十三年上。〉\n樊宗師魁紀公三十卷\n又樊子三十卷\n郭昭度治書十卷\n朱朴致理書十卷\n蘇源治亂集三卷〈唐末人。〉\n張薦江左寓居錄〈卷亡。〉\n張楚金紳誡三卷\n馮伉諭蒙一卷\n庾敬休諭善錄七卷\n蕭佚牧宰政術二卷〈耒陽令。〉\n魯人初公侯政術十卷〈魯人名初不著姓，大中人。〉\n李知保檢志三卷〈代宗信州司倉參軍。〉\n王範續蒙求三卷\n白廷翰唐蒙求三卷〈廣明人。〉\n李伉系蒙二卷\n盧景亮三足記二卷\n右雜家類六十四家，七十五部，一千一百三卷。〈失姓名六家，虞世南以下不著錄三十四家，八百一十六卷。〉\n范子計然十五卷〈范蠡問，計然答。〉\n尹都尉書三卷\n氾勝之書二卷\n崔寔四民月令一卷\n賈思協齊民要術十卷\n宗懍荊楚歲時記一卷\n杜公贍荊楚歲時記二卷\n杜臺卿玉燭寶典十二卷\n王氏四時錄十二卷\n戴凱之竹譜一卷\n顧烜錢譜一卷\n浮丘公相鶴經一卷\n堯須跋鷙擊錄二十卷\n相馬經三卷\n伯樂相馬經一卷\n徐成等相馬經二卷\n諸葛潁種植法七十七卷\n又相馬經六十卷\n甯戚相牛經一卷\n范蠡養魚經一卷\n禁苑實錄一卷\n鷹經一卷\n蠶經一卷\n又二卷\n相貝經一卷\n武后兆人本業三卷\n王方慶園庭草木疏二十一卷\n孫氏千金月令三卷〈孫思邈。〉\n李淳風演齊民要術〈卷亡。〉\n李邕金谷園記一卷\n薛登四時記二十卷\n裴澄乘輿月令十二卷〈國子司業。貞元十一年上。〉\n王涯月令圖一軸\n李綽秦中歲時記一卷\n韋行規保生月錄一卷\n韓鄂四時纂要五卷\n歲華紀麗二卷\n右農家類十九家，二十六部，二百三十五卷。〈失姓名六家，王方慶以下不著錄十一家，六十六卷。〉\n燕丹子一卷〈燕太子。〉\n邯鄲淳笑林三卷\n裴子野類林三卷\n張華博物志十卷\n又列異傳一卷\n賈泉注郭子三卷〈郭澄之。〉\n劉義慶世說八卷\n又小說十卷\n劉孝標續世說十卷\n殷芸小說十卷\n劉齊釋俗語八卷\n蕭賁辨林二十卷\n劉炫酒孝經一卷\n庾元威座右方三卷\n侯白啟顏錄十卷\n雜語五卷\n戴祚甄異傳三卷\n袁王壽古異傳三卷\n祖沖之述異記十卷\n劉質近異錄二卷\n干寶搜神記三十卷\n劉之遴神錄五卷\n梁元帝妍神記十卷\n祖台之志怪四卷\n孔氏志怪四卷\n荀氏靈鬼志三卷\n謝氏鬼神列傳二卷\n劉義慶幽明錄三十卷\n東陽无疑齊諧記七卷\n吳均續齊諧記一卷\n王延秀感應傳八卷\n陸果繫應驗記一卷\n王琰冥祥記一卷\n王曼潁續冥祥記十一卷\n劉泳因果記十卷\n顏之推冤魂志三卷\n又集靈記十卷\n徵應集二卷\n侯君素旌異記十五卷\n唐臨冥報記二卷\n李恕誡子拾遺四卷\n開元御集誡子書一卷\n王方慶王氏神通記十卷\n狄仁傑家範一卷\n盧公家範一卷〈盧僎。〉\n蘇瓌中樞龜鏡一卷\n姚元崇六誡一卷\n事始三卷〈劉孝孫、房德懋。〉\n劉睿續事始三卷\n元結猗犴子一卷\n趙自勔造化權輿六卷\n通微子十物志一卷\n吳筠兩同書一卷\n李涪刊誤二卷\n李匡文資暇三卷\n炙轂子雜錄注解五卷〈王叡。〉\n蘇鶚演義十卷\n又杜陽雜編三卷〈字德祥，光啟中進士第。〉\n柳氏家學要錄二卷〈柳珵。〉\n盧光啟初舉子一卷〈字子忠，相昭宗。〉\n劉訥言俳諧集十五卷\n陳翱卓異記一卷〈憲、穆時人。〉\n裴紫芝續卓異記一卷\n薛用弱集異記三卷〈字中勝，長慶光州刺史。〉\n李玫纂異記一卷〈大中時人。〉\n李亢獨異志十卷\n谷神子博異志三卷\n沈如筠異物志三卷\n古異記一卷\n劉餗傳記三卷〈一作國史異纂。〉\n牛肅紀聞十卷\n陳鴻開元升平源一卷〈字大亮，貞元主客郎中。〉\n張薦靈怪集二卷\n陸長源辨疑志三卷\n李繁說纂四卷\n戴少平還魂記一卷〈貞元待詔。〉\n牛僧孺玄怪錄十卷\n李復言續玄怪錄五卷\n陳翰異聞集十卷〈唐末屯田員外郎。〉\n鄭遂洽聞記一卷\n鍾簵前定錄一卷\n趙自勤定命論十卷〈天寶祕書監。〉\n呂道生定命錄二卷〈大和中，道生增趙自勤之說。〉\n溫畬續定命錄一卷\n胡璩譚賓錄十卷〈字子溫，文、武時人。〉\n韋絢劉公嘉話錄一卷〈絢，字文明，執誼子也，咸通義武軍節度使。劉公，禹錫也。〉\n戎幕閑談一卷\n趙璘因話錄六卷〈字澤章，大中衢州刺史。〉\n袁郊甘澤謠一卷\n溫庭筠乾𦠆子三卷\n又採茶錄一卷\n段成式酉陽雜俎三十卷\n廬陵官下記二卷\n康軿劇談錄三卷〈字駕言，乾符進士第。〉\n高彥休闕史三卷\n盧子史錄〈卷亡。〉\n又逸史三卷大中時人。\n李隱大唐奇事記十卷〈咸通中人。〉\n陳劭通幽記一卷\n范攄雲溪友議三卷〈咸通時，自稱五雲溪人。〉\n李躍嵐齋集二十五卷\n尉遲樞南楚新聞三卷〈並唐末人。〉\n張固幽閑鼓吹一卷\n常侍言旨一卷〈柳珵。〉\n盧氏雜說一卷\n桂苑叢譚一卷〈馮翊子子休。〉\n樹萱錄一卷\n會昌解頤四卷\n松牕錄一卷\n芝田錄一卷\n玉泉子見聞真錄五卷\n張讀宣室志十卷\n柳祥瀟湘錄十卷\n皇甫松醉鄉日月三卷\n何自然笑林三卷\n焦璐窮神祕苑十卷\n裴鉶傳奇三卷〈高駢從事。〉\n劉軻牛羊日曆一卷〈牛僧孺、楊虞卿事。檀欒子皇甫松序。〉\n補江總白猿傳一卷\n郭良輔武孝經一卷\n陸羽茶經三卷\n張又新煎茶水記一卷\n封演續錢譜一卷\n右小說家類三十九家，四十一部，三百八卷。〈失姓名二家，李恕以下不著錄七十八家，三百二十七卷。〉\n趙嬰注周髀一卷\n甄鸞注周髀一卷\n張衡靈憲圖一卷\n又渾天儀一卷\n王蕃渾天象注一卷\n姚信昕天論一卷\n石氏星經簿讚一卷〈石申。〉\n虞喜安天論一卷\n甘氏四七法一卷〈甘德。〉\n劉表荊州星占二卷\n劉叡荊州星占二十卷\n天文集占三卷\n祖暅之天文錄三十卷\n韓楊天文要集四十卷\n高文洪天文橫圖一卷\n吳雲天文雜占一卷\n陳卓四方星占一卷\n又五星占一卷\n天文集占七卷\n孫僧化等星占三十三卷\n史崇十二次二十八宿星占十二卷\n庾季才靈臺祕苑一百二十卷\n逄行珪玄機內事七卷\n論二十八宿度數一卷\n五星兵法一卷\n黃道略星占一卷\n孝經內記星圖一卷\n周易分野星國一卷\n李淳風釋周髀二卷\n又乙巳占十二卷\n天文占一卷\n大象元文一卷\n乾坤祕奧七卷\n法象志七卷\n太白會運逆兆通代記圖一卷〈淳風與袁天綱集。〉\n武密古今通占鏡三十卷\n大唐開元占經一百一十卷〈瞿曇悉達集。〉\n董和通乾論十五卷〈和，本名純，避憲宗名改。善曆算。裴冑為荊南節度，館之，著是書云。〉\n長慶算五星所在宿度圖一卷〈司天少監徐昇。〉\n黃冠子李播天文大象賦一卷〈李台集解。〉\n王希明丹元子步天歌一卷\n右天文類二十家，三十部，三百六卷。〈失姓名六家，李淳風天文占以下不著錄六家，一百七十五卷。〉\n劉向九章重差一卷\n徐岳九章算術九卷\n又算經要用百法一卷\n數術記遺一卷〈甄鸞注。〉\n張丘建算經一卷〈甄鸞注。〉\n董泉三等數一卷〈甄鸞注。〉\n夏侯陽算經一卷〈甄鸞注。〉\n甄鸞九章算經九卷\n又五曹算經五卷\n七曜本起曆五卷\n七曜曆算二卷\n曆術一卷\n韓延夏侯陽算經一卷\n又五曹算經五卷\n宋泉之九經術疏九卷\n劉徽海島算經一卷\n又九章重差圖一卷\n劉祐九章雜算文二卷\n陰景愉七經算術通義七卷\n信都芳器準三卷\n黃鍾算法四十卷\n劉歆三統曆一卷\n四分曆一卷\n推漢書律曆志術一卷\n劉洪乾象曆術三卷〈闞澤注。〉\n乾象曆三卷\n楊偉魏景初曆三卷\n何承天宋元嘉曆二卷\n又刻漏經一卷\n虞𠠎梁大同曆一卷\n吳伯善陳七曜曆五卷\n孫僧化後魏永安曆一卷\n李業興後魏甲子曆一卷\n後魏武定曆一卷\n宋景業北齊天保曆一卷\n北齊甲子元曆一卷\n王琛周大象曆二卷\n馬顯周甲寅元曆一卷\n周甲子元曆一卷\n劉孝孫隋開皇曆一卷\n又七曜雜術二卷\n李德林隋開皇曆一卷\n張冑玄隋大業曆一卷\n又玄曆術一卷\n七曜曆疏三卷\n劉焯皇極曆一卷\n趙𢾺河西壬辰元曆一卷\n河西甲寅元曆一卷\n劉智正曆四卷〈薛夏訓。〉\n姜氏曆術三卷\n崔浩律曆術一卷\n曆日義統一卷\n曆日吉凶注一卷\n朱史刻漏經一卷\n宋景刻漏經一卷\n李淳風注周髀算經二卷\n又注九章算術九卷\n注九章算經要略一卷\n注五經算術二卷\n注張丘建算經三卷\n注海島算經一卷\n注五曹孫子等算經二十卷\n注甄鸞孫子算經三卷\n釋祖沖之綴術五卷\n皇極曆一卷\n傅仁均大唐戊寅曆一卷\n唐麟德曆一卷\n麟德曆出生記十卷\n王孝通緝古算術四卷〈太史丞李淳風注。〉\n算經表序一卷\n南宮說光宅曆草十卷\n瞿曇謙大唐甲子元辰曆一卷\n大唐刻漏經一卷\n王勃千歲曆〈卷亡。〉\n謝察微算經三卷\n江本一位算法二卷\n陳從運得一算經七卷\n魯靖新集五曹時要術三卷\n邢和璞潁陽書三卷〈隱潁陽石堂山。〉\n僧一行開元大衍曆一卷\n又曆議十卷\n曆立成十二卷\n曆草二十四卷\n七政長曆三卷\n心機算術括一卷〈黃栖巖注。〉\n寶應五紀曆四十卷\n建中正元曆二十八卷\n曹士蒍七曜符天曆一卷〈建中時人。〉\n七曜符天人元曆三卷\n龍受算法二卷〈貞元人。〉\n長慶宣明曆三十四卷\n長慶宣明曆要略一卷\n宣明曆超捷例要略一卷\n邊岡景福崇玄曆四十卷〈岡稱處士。〉\n大衍通元鑑新曆三卷〈貞元至大中。〉\n大唐長曆一卷\n都利聿斯經二卷〈貞元中，都利術士李彌乾傳自西天竺，有璩公者譯其文。〉\n陳輔聿斯四門經一卷\n右曆算類三十六家，七十五部，二百三十七卷。〈失姓名五家，王勃以下不著錄十九家，二百二十六卷。〉\n黃帝問玄女法三卷\n黃帝用兵法訣一卷\n黃帝兵法孤虛推記一卷\n黃帝太一兵曆一卷\n黃帝太公三宮法要訣一卷\n太公陰謀三卷\n又陰謀三十六用一卷\n金匱二卷\n六韜六卷\n當敵一卷\n周書陰符九卷\n周呂書一卷\n田穰苴司馬法三卷\n魏武帝注孫子三卷\n又續孫子兵法二卷\n兵書接要七卷〈孫武。〉\n孟氏解孫子二卷\n沈友注孫子二卷\n賈詡注吳子兵法一卷〈吳起。〉\n吳孫子三十二壘經一卷\n伍子胥兵法一卷\n黃石公三略三卷\n又陰謀乘斗魁剛行軍祕一卷\n成氏三略訓三卷\n張良經一卷\n張氏七篇七卷〈張良。〉\n魏文帝兵書要略十卷\n宋高祖兵法要略一卷\n司馬彪兵記十二卷\n孔衍兵林六卷\n葛洪兵法孤虛月時祕要法一卷\n梁武帝兵法一卷\n梁元帝玉韜十卷\n劉祐金韜十卷\n蕭吉金海四十七卷\n陶弘景真人水鏡十卷\n握鏡三卷\n王略武林一卷\n許子新書軍勝十卷\n樂產王佐祕書五卷\n後周齊王憲兵書要略十卷\n隋高祖新撰兵書三十卷\n解忠鯁龍武玄兵圖二卷\n新兵法二十四卷\n用兵要術一卷\n太一兵法一卷\n兵法要訣一卷\n承神兵書八卷\n兵機十五卷\n兵書要略十卷\n用兵撮要二卷\n兵春秋一卷\n獸鬬亭亭一卷\n玉帳經一卷\n三陰圖一卷\n兵法雲氣推占一卷\n武德圖五兵八陣法要一卷\n李靖六軍鏡三卷\n員半千臨戎孝經二卷\n李淳風縣鏡十卷\n李筌注孫子二卷\n又太白陰經十卷\n青囊括一卷\n杜牧注孫子三卷\n陳皥注孫子一卷\n賈林注孫子一卷\n孫鐈注吳子一卷\n裴行儉安置軍營行陣等四十六訣一卷\n李嶠軍謀前鑒十卷\n郭元振定遠安邊策三卷\n吳兢兵家正史九卷\n李處祐兵法〈開元中左衞中郎將，奉詔撰。卷亡。〉\n鄭虔天寶軍防錄〈卷亡。〉\n劉秩止戈記七卷\n至德新議十二卷\n董承祖至德元寶玉函經十卷\n李光弼統軍靈轄祕策一卷〈一作武記。〉\n裴守一軍誡三卷\n裴子新令二卷〈裴緒。〉\n韓滉天事序議一卷\n韋皐開復西南夷事狀十七卷\n范傳正西陲要略三卷\n王公亮兵書十八卷〈長慶元年上。商州刺史。〉\n行師類要七卷\n燕僧利正長慶人事軍律三卷\n李渤禦戎新錄二十卷\n李德裕西南備邊錄十三卷\n杜希全新集兵書要訣三卷\n張道古兵論一卷〈字子美，景福進士第。〉\n右兵書類二十三家，六十部，三百一十九卷。〈失姓名十四家，李筌以下不著錄二十五家，一百六十三卷。〉\n史蘇沈思經一卷\n焦氏周易林十六卷〈焦贛。〉\n京氏周易四時候二卷〈京房。〉\n又周易飛候六卷\n周易混沌四卷\n周易錯卦八卷\n逆刺三卷\n費氏周易逆刺占災異十二卷〈費直。〉\n又周易林二卷\n崔氏周易林十六卷〈崔篆。〉\n鄭玄注九宮行碁經三卷\n管輅周易林四卷\n又鳥情逆占一卷\n張滿周易林七卷\n許氏周易雜占七卷〈許峻。〉\n尚廣周易雜占八卷\n武氏周易雜占八卷\n魏伯陽周易參同契二卷\n又周易五相類一卷\n徐氏周易筮占二十四卷〈徐苗。〉\n伏曼容周易集林十二卷\n伏氏周易集林一卷\n杜氏新易林占三卷\n梁運周易雜占筮訣文二卷\n虞翻周易集林律曆一卷\n郭璞周易洞林解三卷\n梁元帝連山三十卷\n又洞林三卷\n郭氏易腦一卷\n周易立成占六卷\n易林十四卷\n周易新林一卷\n易律曆一卷\n周易服藥法一卷\n易三備三卷\n又三卷\n易髓一卷\n周易問十卷\n周易雜圖序一卷\n周易八卦斗內圖一卷\n又三卷\n周易內卦神筮法二卷\n周易雜筮占四卷\n老子神符易一卷\n孝經元辰二卷\n推元辰厄命一卷\n元辰章三卷\n元辰一卷\n雜元辰祿命二卷\n湴河祿命二卷\n孫僧化六甲開天曆一卷\n翼奉風角要候一卷\n王琛風角六情訣一卷\n又推產婦何時產法一卷\n九宮行碁立成一卷\n祿命書二卷\n遁甲開山圖一卷\n劉孝恭風角鳥情二卷\n又祿命書二十卷\n鳥情占一卷\n風角十卷\n九宮經解三卷\n婚嫁書二卷\n登壇經一卷\n太一大游曆二卷\n大游太一曆一卷\n曜靈經一卷\n七政曆一卷\n六壬曆一卷\n六壬擇非經六卷\n靈寶登圖一卷\n梁主榮光明符十二卷\n推二十四氣曆一卷\n太一曆一卷\n曹氏黃帝式經三十六用一卷\n玄女式經要訣一卷\n董氏大龍首式經一卷\n桓公式經一卷\n宋琨式經一卷\n六壬式經雜占九卷\n雷公式經一卷\n太一式經二卷\n太一式經雜占十卷\n黃帝式用常陽經一卷\n黃帝龍首經二卷\n黃帝集靈三卷\n黃帝降國一卷\n黃帝斗曆一卷\n太史公萬歲曆一卷〈司馬談。〉\n萬歲曆祠二卷\n任氏千歲曆祠二卷\n舉百事要略一卷\n張衡黃帝飛鳥曆一卷\n太一飛鳥曆一卷\n太一九宮雜占十卷\n九宮經三卷\n堪輿曆注二卷\n殷紹黃帝四序堪輿一卷\n地節堪輿二卷\n伍子胥遁甲文一卷\n信都芳遁甲經二卷\n葛洪三元遁甲圖三卷\n許昉三元遁甲六卷\n杜仲三元遁甲一卷\n榮氏遁甲開山圖二卷\n遁甲經十卷\n遁甲囊中經一卷\n遁甲推要一卷\n遁甲祕要一卷\n遁甲九星曆一卷\n遁甲萬一訣三卷\n三元遁甲立成圖二卷\n遁甲立成法三卷\n遁甲九宮八門圖一卷\n遁甲三奇三卷\n陽遁甲九卷\n陰遁甲九卷\n遁甲三元九甲立成一卷\n白澤圖一卷\n武王須臾二卷\n師曠占書一卷\n東方朔占書一卷\n淮南王萬畢術一卷\n樂產神樞靈轄十卷\n柳彥詢龜經三卷\n柳世隆龜經三卷\n劉寶真龜經一卷\n王弘禮龜經一卷\n莊道名龜經一卷\n蕭吉五行記五卷\n又五姓宅經二十卷\n葬經二卷\n王璨新撰陰陽書三十卷\n青烏子三卷\n葬經八卷\n又十卷\n葬書地脉經一卷\n墓書五陰一卷\n雜墓圖一卷\n墓圖立成一卷\n六甲冢名雜忌要訣二卷\n郭氏五姓墓圖要訣五卷\n壇中伏尸一卷\n胡君玄女彈五音法相冢經一卷\n百怪書一卷\n祠竈經一卷\n解文一卷\n周宣占夢書三卷\n又二卷\n孫思邈龜經一卷\n又五兆算經一卷\n龜上五兆動搖經訣一卷\n福祿論三卷\n李淳風四民福祿論三卷\n又玄悟經三卷\n太一元鑑五卷\n占燈經一卷\n注鄭玄九旗飛變一卷\n三元經一卷\n太一樞會賦一卷〈玄宗注。〉\n崔知悌產圖一卷\n呂才陰陽書五十三卷\n廣濟陰陽百忌曆一卷\n大唐地理經十卷〈貞觀中上。〉\n袁天綱相書七卷\n要訣三卷\n陳恭釗天寶曆二卷〈天寶中詔定。〉\n趙同珍壇經一卷\n黎幹蓬瀛書三卷\n賈躭唐七聖曆一卷\n李遠龍紀聖異曆一卷\n竇維鋈廣古今五行記三十卷\n濮陽夏樵子五行志五卷\n祿命人元經三卷\n楊龍光推計祿命厄運詩一卷\n王希明太一金鏡式經十卷〈開元中詔撰。〉\n僧一行天一太一經一卷\n又遁甲十八局一卷\n太一局遁甲經一卷\n五音地理經十五卷\n六壬明鏡連珠歌一卷\n六壬髓經三卷\n馬先天寶太一靈應式記五卷\n李鼎祚連珠明鏡式經十卷〈開耀中上之。〉\n蕭君靖遁甲圖〈開元僕寺主簿，奉詔撰。卷亡。〉\n司馬驤遁甲符寶萬歲經國曆一卷〈驤與弟裕同撰。〉\n曹士蒍金匱經三卷\n馬雄絳囊經一卷〈雄稱居士。〉\n李靖玉帳經一卷\n李筌六壬大玉帳歌十卷\n王叔政推太歲行年吉凶厄一卷\n由吾公裕葬經三卷\n孫季邕葬範三卷\n盧重元夢書四卷〈開元人。〉\n柳璨夢雋一卷\n右五行類六十家，一百六十部，六百四十七卷。〈失姓名六十五家，袁天綱以下不著錄二十五家，一百三十二卷。〉\n郝沖、虞譚法投壺經一卷\n魏文帝皇博經一卷\n大小博法二卷\n大博經行碁戲法二卷\n鮑宏小博經一卷\n博塞經一卷\n雜博戲五卷\n隋煬帝二儀簿經一卷\n范汪等注碁品五卷\n梁武帝碁評一卷\n碁勢六卷\n圍碁後九品序錄一卷\n竹苑仙碁圖一卷\n周武帝象經一卷\n何妥象經一卷\n王褒象經一卷\n王裕注象經一卷\n今古術藝十五卷\n名手畫錄一卷\n李嗣真畫後品一卷\n禮圖等雜畫五十六卷\n漢王元昌畫漢賢王圖\n閻立德畫文成公主降蕃圖\n玉華宮圖\n鬬雞圖\n閻立本畫秦府十八學士圖\n凌煙閣功臣二十四人圖\n范長壽畫風俗圖\n醉道士圖\n王定畫本草訓誡圖〈貞觀尚方令。〉\n檀智敏畫游春戲藝圖〈振武校尉。〉\n殷𢿾、韋无忝畫皇朝九聖圖\n高祖及諸王圖\n太宗自定輦上圖\n開元十八學士圖〈開元人。〉\n董萼畫盤車圖〈開元人，字重照。〉\n曹元廓畫後周北齊梁陳隋武德貞觀永徽等朝臣圖\n高祖太宗諸子圖\n秦府學士圖\n凌煙圖〈武后左尚方令。〉\n楊昇畫望賢宮圖\n安祿山真\n張萱畫少女圖\n乳母將嬰兒圖\n按羯鼓圖\n鞦韆圖〈並開元館畫直。〉\n談皎畫武惠妃舞圖\n佳麗寒食圖\n佳麗伎樂圖\n韓幹畫龍朔功臣圖\n姚宋及安祿山圖\n相馬圖\n玄宗試馬圖\n寧王調馬打毬圖〈大梁人，太府寺丞。〉\n陳宏畫安祿山圖\n玄宗馬射圖\n上黨十九瑞圖〈永王府長史。〉\n王象畫鹵簿圖\n田琦畫洪崖子橘木圖〈德平子，汝南太守。〉\n竇師綸畫內庫瑞錦對雉鬬羊翔鳳游麟圖〈字希言，太宗秦王府諮議、相國錄事參軍，封陵陽公。〉\n韋鶠畫天竺胡僧渡水放牧圖〈鑾子。〉\n周昉畫撲蝶、按箏、楊真人降真、五星等圖各一卷〈字景玄。〉\n張彥遠歷代名畫記十卷\n姚最續畫品一卷\n裴孝源畫品錄一卷〈中書舍人，記貞觀、顯慶年事。〉\n顧況畫評一卷\n朱景玄唐畫斷三卷〈會昌人。〉\n竇蒙畫拾遺〈卷亡。〉\n吳恬畫山水錄〈卷亡。恬一名玢，字建康，青州人。〉\n王琚射經一卷\n張守忠射記一卷\n任權弓箭論一卷\n上官儀投壺經一卷\n王積薪金谷園九局圖一卷〈開元待詔。〉\n韋珽碁圖一卷\n呂才大博經二卷\n董叔經博經一卷〈貞元中上。〉\n李郃骰子選格三卷〈字中玄，賀州刺史。〉\n右雜藝術類十一家，二十部，一百四十二卷。〈失姓名八家，張彥遠以下不著錄一十六家，一百一十七卷。〉\n何承天幷合皇覽一百二十二卷\n徐爰幷合皇覽八十四卷\n劉孝標類苑一百二十卷\n劉杳壽光書苑二百卷\n徐勉華林遍略六百卷\n祖孝徵等脩文殿御覽三百六十卷\n虞綽等長洲玉鏡二百三十八卷\n諸葛潁玄門寶海一百二十卷\n張氏書圖泉海七十卷\n要錄六十卷\n檢事書一百六十卷\n帝王要覽二十卷\n文思博要一千二百卷\n目十二卷〈右僕射高士廉、左僕射房玄齡、特進魏徵、中書令楊師道、兼中書侍郎岑文本、禮部侍郎顏相時、國子司業朱川奢、博小劉伯莊、太學博士馬嘉運、給事中許敬宗、司文郎中崔行功、太常博士呂才、祕烏丞李淳風、起居郎褚遂良、晉王友姚思廉、太子舍人司馬宅相等奉詔撰，貞觀十五年上。〉\n許敬宗搖山玉彩五百卷〈孝敬皇帝令太子少師許敬宗、司議郎孟利貞、崇賢館學士郭瑜顧胤、右史董思恭等撰。〉\n累璧四百卷\n又目錄四卷〈許敬宗等撰，龍朔元年上。〉\n東殿新書二百卷〈許敬宗、李義府奉詔於武德內殿脩撰。其書自史記至晉書刪其繁辭。龍朔元年上，高宗製序。〉\n歐陽詢藝文類聚一百卷〈令狐德棻、袁朗、趙弘智等同脩。〉\n虞世南北堂書鈔一百七十三卷\n張大素策府五百八十二卷\n武后玄覽一百卷\n三教珠英一千三百卷\n目十三卷〈張昌宗、李嶠、崔湜、閻朝隱、徐彥伯、張說、沈佺期、宋之問、富嘉謩、喬侃、員半千、薛曜等撰。開成初改為海內珠英，武后所改字並復舊。〉\n孟利貞碧玉芳林四百五十卷\n玉藻瓊林一百卷\n王義方筆海十卷\n玄宗事類一百三十卷\n又初學記三十卷〈張說類集要事以教諸王，徐堅、韋述、余欽、施敬本、張烜、李銳、孫季良等分撰。〉\n是光乂十九部書語類十卷〈開元末，自祕書省正字上，授集賢院脩撰，後賜姓齊。〉\n劉秩政典三十五卷\n杜佑通典二百卷\n蘇冕會要四十卷\n續會要四十卷〈楊紹復、裴德融、崔瑑、薛逢、鄭言、周膚敏、薛廷望、于珪、于球等撰，崔鉉監脩。〉\n陸贄備舉文言二十卷\n劉綺莊集類一百卷\n高丘詞集類略三十卷\n陸羽警年十卷\n張仲素詞圃十卷〈字繪之，元和翰林學士、中書舍人。〉\n元氏類集三百卷〈元稹。〉\n白氏經史事類三十卷〈白居易。一名六帖。〉\n王氏千門四十卷〈王洛賓。〉\n于立政類林十卷\n郭道規事鑑五十卷\n馬幼昌穿楊集四卷〈判目。〉\n盛均十三家貼〈均，字之材，泉州南安人，終昭州刺史。以白氏六帖未備而廣之，卷亡。〉\n竇蒙青囊書十卷〈國子司業。〉\n韋稔瀛類十卷\n應用類對十卷\n高測韻對十卷\n溫庭筠學海三十卷\n王博古脩文海十七卷\n李途記室新書三十卷\n孫翰錦繡谷五卷\n張楚金翰苑七卷\n皮氏鹿門家鈔九十卷〈皮日休，字襲美，咸通太常博士。〉\n劉揚名戚苑纂要十卷\n戚苑英華十卷〈袁說重脩。〉\n右類書類十七家，二十四部，七千二百八十八卷。〈失姓名三家，王義方以下不著錄三十二家，一千三百三十八卷。〉\n皇甫謐皇帝三部鍼經十二卷\n張子存赤烏神鍼經一卷\n黃帝鍼灸經十二卷\n黃帝雜注鍼經一卷\n黃帝鍼經十卷\n玉匱鍼經十二卷\n龍銜素鍼經幷孔穴蝦蟇圖三卷\n徐叔嚮鍼灸要鈔一卷\n黃帝明堂經三卷\n黃帝明堂三卷\n楊玄注黃帝明堂經三卷\n黃帝內經明堂十三卷\n黃帝十二經脉明堂五藏圖一卷\n曹氏黃帝十二經明堂偃側人圖十二卷\n秦承祖明堂圖三卷\n明堂孔穴五卷\n秦越人黃帝八十一難經二卷\n全元起注黃帝素問九卷\n靈寶注黃帝九靈經十二卷\n黃帝甲乙經十二卷\n黃帝流注脉經一卷\n三部四時五藏辨候診色脉經一卷\n脉經十卷\n又二卷\n徐氏脉經訣三卷\n王子顒脉經二卷\n歧伯灸經一卷\n雷氏灸經一卷\n五藏訣一卷\n五藏論一卷\n賈和光鈴和子十卷\n王冰注黃帝素問二十四卷\n釋文一卷〈冰號啟元子。〉\n楊上善注黃帝內經明堂類成十三卷\n又黃帝內經太素三十卷\n甄權脉經一卷\n鍼經鈔三卷\n鍼方一卷\n明堂人形圖一卷\n米遂明堂論一卷\n右明堂經脉類一十六家，三十五部，二百三十一卷。〈失姓名十六家，甄權以下不著錄二家，七卷。〉\n神農本草三卷\n雷公集撰神農本草四卷\n吳氏本草因六卷〈吳普。〉\n李氏本草三卷\n原平仲靈秀本草圖六卷\n殷子嚴本草音義二卷\n本草用藥要妙九卷\n本草病源合藥節度五卷\n本草要術三卷\n療癕疽耳眼本要妙五卷\n桐君藥錄三卷\n徐之才雷公藥對二卷\n僧行智諸藥異名十卷\n藥類二卷\n藥目要用二卷\n四時採取諸藥及合和四卷\n名醫別錄三卷\n吳景諸病源候論五十卷\n巢氏諸病源候論五十卷〈巢元方。〉\n徐嗣伯雜病論一卷\n又徐氏落年方三卷\n彭祖養性經一卷\n張湛養生要集十卷\n延年祕錄十二卷\n秦承祖藥方四十卷\n吳普集華氏藥方十卷〈華佗。〉\n葛洪肘後救卒方六卷\n梁武帝坐右方十卷\n如意方十卷\n陶弘景集注神農本草七卷\n又効驗方十卷\n補肘後救卒備急方六卷\n太清玉石丹藥要集三卷\n太清諸草木方集要三卷\n隋煬帝敕撰四海類聚單方十六卷\n王叔和張仲景藥方十五卷\n又傷寒卒病論十卷\n阮河南方十六卷〈阮炳。〉\n尹穆纂范東陽雜藥方一百七十卷〈范汪。〉\n胡居士治百病要方三卷〈胡洽。〉\n徐叔嚮雜療方二十卷\n又體療雜病方六卷\n脚弱方八卷\n解寒食方十五卷\n阮河南藥方十七卷\n褚澄雜藥方十二卷\n陳山提雜藥方十卷\n謝泰黃素方二十五卷\n孝思雜湯丸散方五十七卷\n謝士太刪繁方十二卷\n徐之才徐王八代効驗方十卷\n又家祕方三卷\n范世英千金方三卷\n姚僧垣集驗方十卷\n陳延之小品方十二卷\n蘇游玄感傳屍方一卷\n又太一鐵胤神丹方三卷\n俞氏治小兒方四卷\n俞寶小女節療方一卷\n僧僧深集方三十卷\n僧鸞調氣方一卷\n龔慶宣劉涓子男方十卷\n甘濬之療癕疽金瘡要方十四卷\n甘伯齊療癕疽金瘡要方十二卷\n雜藥方六卷\n雜丸方一卷\n名醫集驗方三卷\n百病膏方十卷\n雜湯方八卷\n療目方五卷\n寒食散方幷消息節度二卷\n婦人方十卷\n又二十卷\n少女方十卷\n少女雜方二十卷\n類聚方二千六百卷\n種芝經九卷\n芝草圖一卷\n諸葛潁淮南王食經一百三十卷\n音十三卷\n食目十卷\n盧仁宗食經三卷\n崔浩食經九卷\n竺暄食經四卷\n又十卷\n趙武四時食法一卷\n太官食法一卷\n太官食方十九卷\n四時御食經一卷\n抱朴子太清神仙服食經五卷\n沖和子太清璿璣文七卷\n太清神丹中經三卷\n太清神仙服食經五卷\n太清諸丹藥要錄四卷\n京里先生金匱仙藥錄三卷\n神仙服食經十二卷\n神仙藥食經一卷\n神仙服食方十卷\n神仙服食藥方十卷\n服玉法幷禁忌一卷\n寒食散論二卷\n葛仙公錄狐子方金訣二卷\n狐子雜訣三卷\n明月公陵陽子祕訣一卷\n黃公神臨藥祕經一卷\n黃白祕法一卷\n又二十卷\n葛氏房中祕術一卷\n沖和子玉房祕訣十卷〈張鼎。〉\n本草二十卷\n目錄一卷\n藥圖二十卷\n圖經七卷〈顯慶四年，英國公李勣、太尉長孫无忌、兼侍中辛茂將、太子賓客弘文館學士許敬宗、禮部郎中兼太子洗馬弘文館大學士孔志約、尚藥奉御許孝崇胡子彖蔣季璋、尚藥局直長藺復珪許弘直、侍御醫巢孝儉、太子藥藏監蔣季瑜吳嗣宗、丞蔣義方、太醫令蔣季琬許弘、丞蔣茂昌、太常丞呂才賈文通、太史令李淳風、潞王府參軍吳師哲、禮部主事顏仁楚、右監門府長史蘇敬等撰。〉\n孔志約本草音義二十卷\n蘇敬新脩本草二十一卷\n又新脩本草圖二十六卷\n本草音三卷\n本草圖經七卷\n甄立言〈一作權。〉本草音義七卷\n又本草藥性三卷\n古今錄驗方五十卷\n孟詵食療本草三卷\n又補養方三卷\n必效方十卷\n宋俠經心方十卷\n崔氏纂要方十卷〈崔行功。〉\n崔知悌骨蒸病灸方一卷\n王方慶新本草四十一卷\n又藥性要訣五卷\n袖中備急要方三卷\n嶺南急要方二卷\n針灸服藥禁忌五卷\n李含光本草音義二卷\n陳藏器本草拾遺十卷〈開元中人。〉\n鄭虔胡本草七卷\n孫思邈千金方三十卷\n又千金髓方二十卷\n千金翼方三十卷\n神枕方一卷\n醫家要妙五卷\n楊太僕醫方一卷〈失名。天授二年上。〉\n衞嵩醫門金寶鑑三卷\n許詠六十四問一卷\n段元亮病源手鏡一卷\n伏氏醫苑一卷〈伏適。〉\n甘伯宗名醫傳七卷\n王超仙人水鏡圖訣一卷〈貞觀人。〉\n吳兢五藏論應象一卷\n裴璡五藏論一卷\n劉清海五藏類合賦五卷\n裴王廷五色傍通五藏圖一卷\n張文懿藏府通元賦一卷\n段元亮五藏鏡源四卷\n喻義纂療癕疽要訣一卷\n瘡腫論一卷\n沈泰之癕疽論二卷\n青溪子萬病拾遺三卷\n又消渴論一卷\n脚氣論三卷\n李暄嶺南脚氣論一卷\n又方一卷\n脚氣論一卷〈蘇鑒、徐玉等編集。〉\n鄭景岫南中四時攝生論一卷\n蘇游鐵粉論一卷\n陳元北京要術一卷〈元為太原少尹。〉\n司空輿發焰錄一卷〈圖父，大中時商州刺史。〉\n青羅子道光通元祕要術三卷〈失姓，咸通人。〉\n乾寧晏先生制伏草石論六卷〈晏封。〉\n江承宗刪繁藥詠三卷〈鳳翔節度要籍。〉\n玄宗開元廣濟方五卷\n劉貺真人肘後方三卷\n王燾外臺祕要方四十卷\n又外臺要略十卷\n德宗貞元集要廣利方五卷\n陸氏集驗方十五卷〈陸贄。〉\n賈躭備急單方一卷\n薛弘慶兵部手集方三卷〈兵部尚書李絳所傳方。弘慶，大和河中少尹。〉\n薛景晦古今集驗方十卷〈元和刑部郎中，貶道州刺史。〉\n劉禹錫傳信方二卷\n崔玄亮海上集驗方十卷\n楊氏產乳集驗方三卷〈楊歸厚，元和中，自左拾遺貶鳳州司馬、虢州刺史。方九百一十一。〉\n鄭注藥方一卷\n韋氏集驗獨行方十二卷〈韋宙。〉\n張文仲隨身備急方三卷\n蘇越羣方祕要三卷\n李繼皋南行方三卷\n白仁敍唐興集驗方五卷\n包會應驗方一卷\n許孝宗篋中方三卷\n梅崇獻方五卷\n姚和眾童子祕訣三卷\n又眾童延齡至寶方十卷\n孫會嬰孺方十卷\n邵英俊口齒論一卷\n又排玉集二卷〈口齒方。〉\n李昭明嵩臺集三卷\n陽曅膳夫經手錄四卷\n嚴龜食法十卷〈震之後，鎮西軍節度使譔子也。昭宗時宣慰汴寨。〉\n右醫術類六十四家，一百二十部，四千四十六卷。〈失姓名三十八家，王方慶以下不著錄五十五家，四百八卷。〉\n校勘記",
  "language": "zh",
  "downloadCount": 0,
  "subjects": [
    "history"
  ],
  "lastUpdated": "2026-01-14T00:55:29.490Z",
  "sourceUrl": "https://zh.wikisource.org/wiki/%E6%96%B0%E5%94%90%E6%9B%B8%2F%E5%8D%B7059"
}