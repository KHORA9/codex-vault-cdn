{
  "id": "52591",
  "title": "大唐新語",
  "author": "Wikisource Contributors",
  "excerpt": "序\n自庖犧畫卦，文字聿興，立記注之司，以存警誡之法。《傳》稱左史記書，《尚書》是也；右史記事，《春秋》是也。洎唐虞氏作，木火遞興，雖戢干戈，質文或異。而九丘、八索，祖述莫殊。宣父刪落其繁蕪，丘明捃拾其疑闕，馬遷創變古體，班氏遂業前書。編集既多，省覽為殆。則擬虞卿、陸賈之作，袁宏、荀氏之錄，雖為小學，抑亦可觀。爾來記注，不乏於代矣。聖唐御寓，載幾二百，聲明文物，至化玄風，卓爾于百王，輝映于前古。肅不揆庸淺，輒為篡述，備書微婉，恐貽床屋之尤；全采風謠，懼招流俗之說。今起自國初，迄於大曆，事關政教，言涉文詞。道可師模，志將存古，勒成十三卷，題曰《大唐世說新語》。聊以宣之開卷，豈敢傳諸奇人。古時元和...",
  "category": "history",
  "content": "\n序\n自庖犧畫卦，文字聿興，立記注之司，以存警誡之法。《傳》稱左史記書，《尚書》是也；右史記事，《春秋》是也。洎唐虞氏作，木火遞興，雖戢干戈，質文或異。而九丘、八索，祖述莫殊。宣父刪落其繁蕪，丘明捃拾其疑闕，馬遷創變古體，班氏遂業前書。編集既多，省覽為殆。則擬虞卿、陸賈之作，袁宏、荀氏之錄，雖為小學，抑亦可觀。爾來記注，不乏於代矣。聖唐御寓，載幾二百，聲明文物，至化玄風，卓爾于百王，輝映于前古。肅不揆庸淺，輒為篡述，備書微婉，恐貽床屋之尤；全采風謠，懼招流俗之說。今起自國初，迄於大曆，事關政教，言涉文詞。道可師模，志將存古，勒成十三卷，題曰《大唐世說新語》。聊以宣之開卷，豈敢傳諸奇人。古時元和丁亥歲有事於圜丘之月序。\n\n\n目录\n卷一 匡贊第一 規諫第二\n卷二 極諫第三 剛正第四\n卷三 公直第五 清廉第六\n卷四 持法第七 政能第八\n卷五 忠烈第九 節義第十 孝行第十一\n卷六 友悌第十二 舉賢第十三\n卷七 識量第十四 容恕第十五 知微第十六\n卷八 聰敏第十七 文章第十八\n卷九 著述第十九 從善第二十 諛佞第二十一\n卷十 厘革第二十二 隱逸第二十三\n卷十一 褒錫第二十四 懲戒第二十五\n卷十二 勸勵第二十六 酷忍第二十七\n卷十三 諧謔第二十八 記異第二十九 郊禪第三十 總論",
  "language": "zh",
  "downloadCount": 0,
  "subjects": [
    "history"
  ],
  "lastUpdated": "2026-01-14T00:54:59.747Z",
  "sourceUrl": "https://zh.wikisource.org/wiki/%E5%A4%A7%E5%94%90%E6%96%B0%E8%AA%9E"
}