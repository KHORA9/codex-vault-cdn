{
  "id": "100166",
  "title": "新唐書/卷058",
  "author": "Wikisource Contributors",
  "excerpt": "乙部史錄，其類十三：一曰正史類，二曰編年類，三曰偽史類，四曰雜史類，五曰起居注類，六曰故事類，七曰職官類，八曰雜傳記類，九曰儀注類，十曰刑法類，十一曰目錄類，十二曰譜牒類，十三曰地理類。凡著錄五百七十一家，八百五十七部，一萬六千八百七十四卷；不著錄三百五十八家，一萬二千三百二十七卷。\n司馬遷史記一百三十卷\n裴駰集解史記八十卷\n徐廣史記音義十三卷\n鄒誕生史記音三卷\n班固漢書一百一十五卷\n服虔漢書音訓一卷\n應劭漢書集解音義二十四卷\n諸葛亮論前漢事一卷\n又音一卷\n孟康漢書音義九卷\n晉灼漢書集注十四卷\n又音義十七卷\n韋昭漢書音義七卷\n崔浩漢書音義二卷\n孔氏漢書音義鈔二卷〈孔文祥。〉\n劉嗣等漢書音義二十...",
  "category": "history",
  "content": "乙部史錄，其類十三：一曰正史類，二曰編年類，三曰偽史類，四曰雜史類，五曰起居注類，六曰故事類，七曰職官類，八曰雜傳記類，九曰儀注類，十曰刑法類，十一曰目錄類，十二曰譜牒類，十三曰地理類。凡著錄五百七十一家，八百五十七部，一萬六千八百七十四卷；不著錄三百五十八家，一萬二千三百二十七卷。\n司馬遷史記一百三十卷\n裴駰集解史記八十卷\n徐廣史記音義十三卷\n鄒誕生史記音三卷\n班固漢書一百一十五卷\n服虔漢書音訓一卷\n應劭漢書集解音義二十四卷\n諸葛亮論前漢事一卷\n又音一卷\n孟康漢書音義九卷\n晉灼漢書集注十四卷\n又音義十七卷\n韋昭漢書音義七卷\n崔浩漢書音義二卷\n孔氏漢書音義鈔二卷〈孔文祥。〉\n劉嗣等漢書音義二十六卷\n夏侯泳漢書音二卷\n包愷漢書音十二卷\n蕭該漢書音十二卷\n陰景倫漢書律曆志音義一卷\n項岱漢書敍傳八卷\n劉寶漢書駁義二卷\n陸澄漢書新注一卷\n韋稜漢書續訓二卷\n姚察漢書訓纂三十卷\n顏游秦漢書決疑十二卷\n僧務靜漢書正義三十卷\n李喜漢書辨惑三十卷\n漢書正名氏義十二卷\n漢書英華八卷\n劉珍等東觀漢記一百二十六卷\n又錄一卷\n謝承後漢書一百三十卷\n又錄一卷\n薛瑩後漢記一百卷\n司馬彪續漢書八十三卷\n又錄一卷\n劉義慶後漢書五十八卷\n華嶠後漢書三十一卷\n謝沈後漢書一百二卷\n又外傳十卷\n袁山松後漢書一百一卷\n又錄一卷\n范曄後漢書九十二卷\n又論贊五卷\n劉昭補注後漢書五十八卷\n張瑩漢南紀五十八卷\n劉熙注范曄後漢書一百二十二卷\n蕭該後漢書音三卷\n劉芳後漢書音一卷\n臧兢後漢書音三卷\n王沈魏書四十七卷\n陳壽魏國志三十卷\n蜀國志十五卷\n吳國志二十一卷〈並裴松之注。〉\n韋昭吳書五十五卷\n王隱晉書八十九卷\n虞預晉書五十八卷\n朱鳳晉書十四卷\n謝靈運晉書三十五卷\n又錄一卷\n臧榮緒晉書一百一十卷\n干寶晉書二十二卷\n蕭子雲晉書九卷\n何法盛晉中興書八十卷\n徐爰宋書四十二卷\n孫嚴宋書五十八卷\n沈約宋書一百卷\n王智深宋書三十卷\n魏收後魏書一百三十卷\n魏澹後魏書一百七卷\n李德林北齊末脩書二十四卷\n王劭齊志十七卷\n又隋書八十卷\n蕭子顯齊書六十卷\n劉陟齊書十三卷\n謝昊、姚察梁書三十四卷\n顧野王陳書二卷\n傅縡陳書三卷\n許子儒注史記一百三十卷\n又音三卷〈字文舉，叔牙子也。證聖天官侍郎、潁川縣男。〉\n劉伯莊史記音義二十卷\n御銓定漢書八十七卷〈高宗與郝處俊等撰。〉\n顧胤漢書古今集義二十卷\n顏師古注漢書一百二十卷\n章懷太子賢注後漢書一百卷〈賢命劉訥言、格希玄等注。〉\n韋機後漢書音義二十七卷\n晉書一百三十卷〈房玄齡、褚遂良、許敬宗、來濟、陸元仕、劉子翼、令狐德棻、李義府、薛元超、上官儀、崔行功、李淳風、辛丘馭、劉引之、陽仁卿、李延壽、張文恭、敬播、李安期、李懷儼、趙弘智等脩，而名為御撰。〉\n姚思廉梁書五十六卷\n陳書三十六卷〈皆魏徵等同撰。〉\n張大素後魏書一百卷\n又北齊書二十卷\n隋書三十二卷\n李百藥北齊書五十卷\n令狐德棻後周書五十卷\n隋書八十五卷\n志三十卷〈顏師古、孔穎達、于志寧、李淳風、韋安化、李延壽與德棻、敬播、趙弘智、魏徵等撰。〉\n王元感注史記一百三十卷\n徐堅注史記一百三十卷\n李鎮注史記一百三十卷〈開元十七年上，授門下典儀。〉\n又義林二十卷\n陳伯宣注史記一百三十卷〈貞元中上。〉\n韓琬續史記一百三十卷\n司馬貞史記索隱三十卷〈開元潤州別駕。〉\n劉伯莊又撰史記地名二十卷\n漢書音義二十卷\n張守節史記正義三十卷\n竇羣史記名臣疏三十四卷\n敬播注漢書四十卷\n又漢書音義十二卷\n元懷景漢書議苑〈卷亡。開元右庶子，武陵縣男。謚曰文。〉\n姚珽漢書紹訓四十卷\n沈遵漢書問答五卷\n李善漢書辨惑二十卷\n徐堅晉書一百一十卷\n高希嶠注晉書一百三十卷〈開元二十年上，授清池主簿。〉\n何超晉書音義三卷〈處士。〉\n武德貞觀兩朝史八十卷〈長孫无忌、令狐德棻、顧胤等撰。〉\n吳兢又齊史十卷\n梁史十卷\n陳史五卷\n周史十卷\n隋史二十卷\n唐書一百卷\n又一百三十卷〈兢、韋述、柳芳、令狐峘、于休烈等撰。〉\n國史一百六卷\n又一百一十三卷\n裴安時史記纂訓二十卷\n又元魏書三十卷〈字適之，大中江陵少尹。〉\n凡集史五家，六部，一千二百二十二卷。〈高峻以下不著錄三家，四百四十卷。〉\n梁武帝通史六百二卷\n李延壽南史八十卷\n又北史一百卷\n高氏小史一百二十卷〈高峻，初六十卷，其子迥釐益之。峻，元和中人。〉\n劉氏洞史二十卷〈劉權，忠州刺史晏曾孫。〉\n姚康復統史三百卷〈大中太子詹事。〉\n右正史類七十家，九十部，四千八十五卷。〈失姓名二家，王元感以下不著錄二十三家，一千七百九十卷。〉總七十三家，六十九部。\n紀年十四卷〈汲冢書。〉\n荀悅漢紀三十卷\n應劭等注荀悅漢紀三十卷\n崔浩漢紀音義三卷\n侯瑾漢皇德紀三十卷\n張璠後漢紀三十卷\n袁宏後漢紀三十卷\n張緬後漢略二十七卷\n劉艾漢靈獻二帝紀六卷\n袁曄漢獻帝春秋十卷\n樂資山陽公載記十卷\n習鑿齒漢晉春秋五十四卷\n魏武本紀四卷\n孫盛魏武春秋二十卷\n又晉陽秋二十二卷\n魏澹魏紀十二卷\n梁祚魏書國紀十卷\n環濟吳紀十卷\n陸機晉帝紀四卷\n干寶晉紀二十二卷\n劉協注干寶晉紀六十卷\n劉謙之晉紀二十卷\n曹嘉之晉紀十卷\n徐廣晉紀四十五卷\n鄧粲晉紀十一卷\n又晉陽秋三十二卷\n檀道鸞晉春秋二十卷\n蕭景暢晉史草三十卷\n郭季產晉續紀五卷\n晉錄五卷\n王智深宋紀三十卷\n裴子野宋略二十卷\n鮑衡卿宋春秋二十卷\n王琰宋春秋二十卷\n沈約齊紀二十卷\n吳均齊春秋三十卷\n謝昊梁典三十九卷\n劉璠梁典三十卷\n何之元梁典三十卷\n蕭韶梁太清紀十卷\n皇帝紀七卷\n梁末代記一卷\n臧嚴栖鳳春秋五卷\n姚最梁昭後略十卷\n北齊記二十卷\n王劭北齊志十七卷\n趙毅隋大業略記三卷\n杜延業晉春秋略二十卷\n張大素隋後略十卷\n柳芳唐曆四十卷\n續唐曆二十二卷〈韋澳、蔣偕、李荀、張彥遠、崔瑄撰，崔龜從監脩。〉\n吳兢唐春秋三十卷\n韋述唐春秋三十卷\n陸長源唐春秋六十卷\n陳嶽唐統紀一百卷\n焦璐唐朝年代記十卷〈徐州從事，龐勛亂遇害。〉\n李仁實通曆七卷\n馬揔通曆十卷\n王氏五位圖十卷〈王起。〉\n廣五運圖〈卷亡。〉\n苗台符古今通要四卷〈宣、懿時人。〉\n賈欽文古今年代曆一卷〈大中時人。〉\n曹圭五運錄十二卷\n張敦素建元曆二卷\n劉軻帝王曆數謌一卷〈字希仁，元和末進士第，洺州刺史。〉\n封演古今年號錄一卷〈天寶末進士第。〉\n韋美嘉號錄一卷〈中和中進士。〉\n柳璨正閏位曆三卷\n李匡文兩漢至唐年紀一卷〈昭宗時宗正少卿。〉\n右編年類四十一家，四十八部，九百四十七卷。〈失姓名四家，柳芳以下不著錄十九家，三百五十五卷。〉\n常璩華陽國志十三卷\n又漢之書十卷\n蜀李書九卷\n和包漢趙紀十四卷\n田融趙石記二十卷\n又二石記二十卷\n苻朝雜記一卷\n王度、隨翽二石偽事六卷\n二石書十卷\n范亨燕書二十卷\n王景暉南燕錄六卷\n張詮南燕書十卷\n高閭燕志十卷\n段龜龍涼記十卷\n西河記二卷\n張諮涼記十卷\n劉昞涼書十卷\n又燉煌實錄二十卷\n裴景仁秦記十一卷〈杜惠明注。〉\n拓拔涼錄十卷\n桓玄偽事二卷\n鄴洛鼎峙記十卷\n守節先生天啟紀十卷\n崔鴻十六國春秋一百二十卷\n蕭方三十國春秋三十卷\n李㮣戰國春秋二十卷\n蔡允恭後梁春秋十卷\n武敏之三十國春秋一百卷\n右偽史類一十七家，二十七部，五百四十二卷。〈失姓名三家。〉\n古文鎖語四卷\n汲冢周書十卷\n子貢越絕書十六卷\n孔晁注周書八卷\n何承天春秋前傳十卷\n又春秋前傳雜語十卷\n樂資春秋後傳三十卷\n孟儀注周載三十卷\n趙曄吳越春秋十二卷\n楊方吳越春秋削煩五卷\n吳越記六卷\n劉向戰國策三十二卷\n高誘注戰國策三十二卷\n延篤戰國策論一卷\n陸賈楚漢春秋九卷\n衞颯史記要傳十卷\n張瑩史記正傳九卷\n譙周古史考二十五卷\n王粲漢書英雄記十卷\n葛洪史記鈔十四卷\n又漢書鈔三十卷\n後漢書鈔三十卷\n張緬後漢書略二十五卷\n又晉書鈔三十卷\n范曄後漢書纘十三卷\n孔衍春秋時國語十卷\n又春秋後國語十卷\n漢尚書十卷\n漢春秋十卷\n後漢尚書六卷\n後漢春秋六卷\n後魏尚書十四卷\n後魏春秋九卷\n王越客後漢文武釋論二十卷\n袁希之漢表十卷\n張溫三史要略三十卷\n阮孝緒正史削繁十四卷\n王延秀史要二十八卷\n蕭肅合史二十卷\n又錄一卷\n王蔑史漢要集二卷\n司馬彪九州春秋九卷\n後漢雜事十卷\n魚豢魏略五十卷\n孫壽魏陽秋異同八卷\n魏武本紀年曆五卷\n王隱刪補蜀記七卷\n張勃吳錄三十卷\n李㮣左史六卷\n胡沖吳朝人士品秩狀八卷\n又吳曆六卷\n虞禹吳士人行狀名品二卷\n虞溥江表傳五卷\n徐眾三國評三卷\n王濤三國志序評三卷\n傅暢晉諸公讚二十二卷\n晉曆二卷\n荀綽晉後略五卷\n賈匪之漢魏晉帝要紀三卷\n郭頒魏晉代說十卷\n謝綽宋拾遺錄十卷\n孔思尚宋齊語錄十卷\n陰僧仁梁撮要三十卷\n宋孝王關東風俗傳六十三卷\n來奧帝王本紀十卷\n環濟帝王略要十二卷\n劉滔先聖本紀十卷\n楊曄華夷帝王紀三十七卷\n張愔等帝系譜二卷\n韋昭洞紀四卷\n皇甫謐帝王代紀十卷\n又年曆六卷\n何茂林續帝王代紀十卷\n帝王代紀十六卷\n曆紀十卷\n姚恭年曆帝紀二十六卷\n吉文甫十五代略十卷\n代譜四十八卷〈周武帝敕撰。〉\n諸葛耽帝錄十卷\n庾和之歷代記三十卷\n熊襄十代記十卷\n盧元福帝王編年錄五十一卷\n又共和以來甲乙紀年二卷\n趙弘禮王業曆二卷\n周樹洞曆記九卷\n徐整三五曆紀二卷\n又通曆二卷\n雜曆五卷\n孔衍國志曆五卷\n長曆十四卷\n千年曆二卷\n許氏千歲曆三卷\n陶弘景帝王年曆五卷\n羊瑗分王年曆五卷\n王嘉拾遺錄三卷\n又拾遺記十卷〈蕭綺錄。〉\n周祇崇安記二卷\n王韶之崇安記十卷\n鮑衡卿乘輿飛龍記二卷\n蕭大圓淮海亂離志四卷\n李仁實通曆七卷\n裴矩隋開業平陳記十二卷\n褚无量帝王紀錄三卷\n皇甫遵吳越春秋傳十卷\n盧彥卿後魏紀三十三卷\n劉允濟魯後春秋二十卷\n丘悅三國典略三十卷\n元行沖魏典三十卷\n員半千三國春秋二十卷\n李筌閫外春秋十卷\n李吉甫六代略三十卷\n張絢古五代新記二卷\n許嵩建康實錄二十卷\n柳氏自備三十卷〈柳仲郢。〉\n鄭暐史儁十卷\n呂才隋記二十卷\n丘啟期隋記十卷〈開元管城尉。〉\n杜寶大業雜記十卷\n杜儒童隋季革命記五卷〈武后時人。〉\n劉氏行年記二十卷〈劉仁軌。〉\n崔良佐三國春秋〈卷亡。良佐，深州安平人，日用從子。居共白鹿山，門人謚曰貞文孝父。〉\n裴遵度王政記\n楊岑皇王寶運錄〈並卷亡。岑，憲宗時人。〉\n功臣錄三十卷\n唐潁稽典一百三十卷〈開元中，潁罷臨汾尉，上之。張說奏留史館脩史，兼集賢待制。〉\n王彥威唐典七十卷\n吳兢唐書備闕記十卷\n續皇王寶運錄十卷〈韋昭度、楊涉撰。〉\n韓祐續古今人表十卷〈開元十七年上，授太常寺太祝。〉\n張薦宰輔傳略〈卷亡。〉\n蔣乂大唐宰輔錄七十卷\n又凌煙功臣、秦府十八學士、史臣等傳四十卷\n凌璠唐錄政要十二卷〈昭宗時江都尉。〉\n南卓唐朝綱領圖一卷〈字昭嗣，大中黔南觀察使。〉\n薛璫唐聖運圖二卷\n劉肅大唐新語十三卷〈元和中江都主簿。〉\n李肇國史補三卷〈翰林學士，坐薦柏耆，自中書舍人左遷將作少監。〉\n林恩補國史十卷〈僖宗時進士。〉\n傳載一卷\n史遺一卷\n溫大雅今上王業記六卷\n李延壽太宗政典三十卷\n吳兢太宗勳史一卷\n又貞觀政要十卷\n李康明皇政錄十卷\n鄭處誨明皇雜錄二卷\n鄭棨開天傳信記一卷\n溫畬天寶亂離西幸記一卷\n宋巨明皇幸蜀記一卷\n姚汝能安祿山事迹三卷〈華陰尉。〉\n包諝河洛春秋二卷〈安祿山、史思明事。〉\n徐岱奉天記一卷〈德宗西狩事。〉\n崔光庭德宗幸奉天錄一卷\n趙元一奉天錄四卷\n張讀建中西狩錄十卷〈字聖用，僖宗時吏部侍郎。〉\n袁皓興元聖功錄三卷\n谷況燕南記三卷〈張孝忠事。〉\n路隋平淮西記一卷\n杜信史略三十卷\n又閑居錄三十卷\n鄭澥涼國公平蔡錄一卷〈字蘊士，李愬山南東道掌書記，開州刺史。〉\n薛圖存河南記一卷〈李師道事。〉\n李潛用乙卯記一卷〈李訓、鄭注事。〉\n大和摧兇記一卷\n野史甘露記二卷\n開成紀事二卷\n李石開成承詔錄二卷\n李德裕次柳氏舊聞一卷\n又文武兩朝獻替記三卷\n會昌伐叛記一卷\n上黨紀叛一卷〈劉從諫事。〉\n韓昱壺關錄三卷\n裴廷裕東觀奏記三卷〈大順中，詔脩宣、懿、僖實錄，以日曆注記亡缺，因摭宣宗政事奏記於監脩國史杜讓能。廷裕，字膺餘，昭宗時翰林學士、左散騎常侍，貶湖南，卒。〉\n令狐澄貞陵遺事二卷〈綯子也。乾符中書舍人。〉\n柳玭續貞陵遺事一卷\n鄭言平剡錄一卷〈裘甫事。言，字垂之，浙西觀察使王式從事，咸通翰林學士、戶部侍郎。〉\n張雲咸通解圍錄一卷〈字景之，一字瑞卿，起居舍人。〉\n鄭樵彭門紀亂三卷〈龐勛事。〉\n王坤驚聽錄一卷〈黃巢事。〉\n郭廷誨廣陵妖亂志三卷〈高駢事。〉\n乾寧會稽錄一卷〈董昌事。〉\n韓偓金鑾密記五卷\n王振汴水滔天錄一卷〈昭宗時拾遺。〉\n公沙仲穆大和野史十卷〈起大和，盡龍紀。〉\n右雜史類八十八家，一百七部，一千八百二十八卷。〈失姓名八家，元行沖以下不著錄六十八家，八百六十一卷。〉\n郭璞穆天子傳六卷\n漢獻帝起居注五卷\n李軌晉泰始起居注二十卷\n又晉咸寧起居注二十二卷\n晉太康起居注二十二卷\n晉永平起居注八卷\n晉咸和起居注十八卷\n晉咸康起居注二十二卷\n劉道薈晉起居注三百二十卷\n晉建武大興永昌起居注二十二卷\n晉建元起居注四卷\n晉永和起居注二十四卷\n晉升平起居注十卷\n晉隆和興寧起居注五卷\n晉太和起居注六卷\n晉咸安起居注三卷\n晉寧康起居注六卷\n晉太元起居注五十二卷\n晉崇寧起居注十卷\n晉元興起居注九卷\n晉義熙起居注三十四卷\n晉元熙起居注二卷\n何始真晉起居鈔五十一卷\n晉起居注鈔二十四卷\n宋永初起居注六卷\n宋景平起居注三卷\n宋元嘉起居注七十一卷\n宋孝建起居注十七卷\n宋大明起居注十五卷\n後魏起居注二百七十六卷\n齊永明起居注二十五卷\n梁大同七年起居注十卷\n陳起居注四十一卷\n隋開皇元年起居注六卷\n王逡之三代起居注鈔十五卷\n流別起居注四十七卷\n溫大雅大唐創業起居注三卷\n開元起居注三千六百八十二卷〈失撰人名。〉\n姚璹脩時政記四十卷\n凡實錄二十八部，三百四十五卷。〈劉知幾以下不著錄四百五十七卷。〉\n周興嗣梁皇帝實錄二卷\n謝昊梁皇帝實錄五卷\n梁太清實錄十卷\n高祖實錄二十卷〈敬播撰，房玄齡監脩，許敬宗刪改。〉\n今上實錄二十卷〈敬播、顧胤撰，房玄齡監脩。〉\n長孫无忌貞觀實錄四十卷\n許敬宗皇帝實錄三十卷\n高宗後脩實錄三十卷〈初，令狐德棻撰，止乾封，劉知幾、吳兢續成。〉\n韋述高宗實錄三十卷\n武后高宗實錄一百卷\n則天皇后實錄二十卷〈魏元忠、武三思、祝欽明、徐彥伯、柳沖、韋承慶、崔融、岑羲、徐堅撰，劉知幾、吳兢刪正。〉\n宗秦客聖母神皇實錄十八卷\n吳兢中宗實錄二十卷\n劉知幾太上皇實錄十卷\n吳兢睿宗實錄五卷\n張說今上實錄二十卷〈說與唐潁撰，次玄宗開元初事。〉\n開元實錄四十七卷〈失撰人名。〉\n玄宗實錄一百卷〈令狐峘撰，元載監脩。〉\n肅宗實錄三十卷〈元載監脩。〉\n令狐峘代宗實錄四十卷\n沈既濟建中實錄十卷\n德宗實錄五十卷〈蔣乂、樊紳、林寶、韋處厚、獨孤郁撰，裴垍監脩。〉\n順宗實錄五卷〈韓愈、沈傳師、宇文籍撰，李吉甫監脩。〉\n憲宗實錄四十卷〈沈傳師、鄭澣、宇文籍、蔣係、李漢、陳夷行、蘇景胤撰，杜元穎、韋處厚、路隋監脩。景胤，弁子也，中書舍人。〉\n穆宗實錄二十卷〈蘇景胤、王彥威、楊漢公、蘇滌、裴休撰，路隋監脩。滌，字玄獻，冕子也，荊南節度使、吏部尚書。〉\n敬宗實錄十卷〈陳商、鄭亞撰，李讓夷監脩。商，字述聖，禮部侍郎、秘書監。〉\n文宗實錄四十卷〈盧耽、蔣偕、王渢、盧告、牛叢撰，魏謩監脩。耽，字子嚴，一字子重，歷西川節度使、同中書門下平章事。渢，字中德，歷東都留守。告，字子有，弘宣子也，歷吏部侍郎。〉\n武宗實錄三十卷〈韋保衡監脩。〉\n凡詔令一家，一十一部，三百五卷。〈失姓名十家，溫彥博以下不著錄十一家，二百二十二卷。〉\n晉雜詔書一百卷\n又二十八卷\n又六十六卷\n晉詔書黃素制五卷\n晉定品雜制一卷\n晉太元副詔二十一卷\n晉崇安元興大亨副詔八卷\n晉義熙詔二十二卷\n宋永初詔六卷\n宋元嘉詔二十一卷\n宋幹詔集區別二十七卷\n溫彥博古今詔集三十卷\n李義府古今詔集一百卷\n薛克構聖朝詔集三十卷\n唐德音錄三十卷\n太平內制五卷\n明皇制詔錄一卷\n元和制集十卷\n王起寫宣十卷\n馬文敏王言會最五卷\n唐舊制編錄六卷〈費氏集。〉\n擬狀注制十卷\n右起居注類六家，三十八部，一千二百七十二卷。〈失姓名二十六家，開元起居注以下不著錄三家，三千七百二十五卷。〉總七家，七十七部。\n秦漢以來舊事八卷\n漢武帝故事二卷\n韋氏三輔舊事一卷\n葛洪西京雜記二卷\n建武故事三卷\n永平故事二卷\n應劭漢朝駁三十卷\n漢諸王奏事十卷\n漢魏吳蜀舊事八卷\n魏名臣奏事三十卷\n魏臺訪議三卷\n魏廷尉決事十卷\n南臺奏事九卷\n晉太始太康故事八卷\n孔愉晉建武咸和咸康故事四卷\n晉建武以來故事三卷\n晉氏故事三卷\n晉朝雜事二卷\n晉故事四十三卷\n晉諸雜故事二十二卷\n晉雜議十卷\n晉要事三卷\n晉宋舊事一百三十卷\n車灌晉脩復山陵故事五卷\n盧綝晉八王故事十二卷\n又晉四王起事四卷\n張敞晉東宮舊事十卷\n范汪尚書大事二十一卷\n華林故事名一卷\n劉道薈先朝故事二十卷\n交州雜故事九卷\n中興伐逆事二卷\n溫子昇魏永安故事三卷\n蕭大圓梁魏舊事三十卷\n僧亡名天正舊事三卷\n應詹江南故事三卷\n大司馬陶公故事三卷\n郗太尉為尚書令故事三卷\n王愆期救襄陽上都府事一卷\n春坊舊事三卷\n武后述聖紀一卷\n杜正倫春坊要錄四卷\n王方慶南宮故事十二卷\n裴矩鄴都故事十卷\n馬揔唐年小錄八卷\n張齊賢孝和中興故事三卷\n盧若虛南宮故事三十卷\n令狐德棻凌煙閣功臣故事四卷\n敬播文貞公傳事四卷\n劉禕之文貞公故事六卷\n張大業魏文貞故事八卷\n王方慶文貞公事錄一卷\n李仁實衞公平突厥故事二卷\n謝偃英公故事四卷\n劉禕之英國貞武公故事四卷\n陳諫等彭城公故事一卷〈劉晏。〉\n張九齡事迹一卷\n李渤事迹一卷\n杜悰事迹一卷\n吳湘事迹一卷\n丘據相國涼公錄一卷〈李抱玉事。據，諫議大夫。〉\n右故事類十七家，四十三部，四百九十六卷。〈失姓名二十五家，裴矩以下不著錄十六家，九十卷。〉\n王隆漢官解詁三卷〈胡廣注。〉\n應劭漢官五卷\n漢官儀十卷\n蔡質漢官典儀一卷\n丁孚漢官儀式選用一卷\n荀攸等魏官儀一卷\n傅暢晉公卿禮秩故事九卷\n百官名十四卷\n干寶司徒儀注五卷\n陸機晉惠帝百官名三卷\n晉官屬名四卷\n晉過江人士目一卷\n衞禹晉永嘉流士二卷\n登城三戰簿三卷\n范曄百官階次一卷\n荀欽明宋百官階次三卷\n宋百官春秋六卷\n魏官品令一卷\n王珪之齊職官儀五十卷\n徐勉梁選簿三卷\n沈約梁新定官品十六卷\n梁百官人名十五卷\n陳將軍簿一卷\n太建十一年百官簿狀二卷\n郎楚之隋官序錄十二卷\n王道秀百官春秋十三卷\n郭演職令古今百官注十卷\n陶彥藻職官要錄三十六卷\n職員舊事三十卷\n王方慶宮卿舊事一卷\n六典三十卷〈開元十年，起居舍人陸堅被詔集賢院脩「六典」，玄宗手寫六條，曰理典、教典、禮典、政典、刑典、事典。張說知院，委徐堅，經歲無規制，乃命毋煚、余欽、咸廙業、孫季良、韋述參撰。始以令式象周禮六官為制。蕭嵩知院，加劉鄭蘭、蕭晟、盧若虛。張九齡知院，加陸善經。李林甫代九齡，加苑咸。二十六年書成。〉\n王方慶又撰尚書考功簿五卷\n又尚書考功狀績簿十卷\n尚書科配簿五卷\n五省遷除二十卷\n裴行儉選譜十卷\n唐循資格一卷〈天寶中定。〉\n沈既濟選舉志十卷\n梁載言具員故事十卷\n又具員事迹十卷\n杜英師職該二卷\n任戩官品纂要十卷\n溫大雅大丞相唐王官屬記二卷\n杜易簡御史臺雜注五卷\n韓琬御史臺記十二卷\n韋述御史臺記十卷\n又集賢注記三卷\n李構御史臺故事三卷\n劉貺天官舊事一卷\n柳芳大唐宰相表三卷\n馬宇鳳池錄五十卷\n賀蘭正元輔佐記十卷\n又舉選衡鑑三卷〈昭義判官，貞元十三年上。〉\n韋琯國相事狀七卷〈憲宗時人。〉\n張之緒文昌損益二卷〈德宗時人。〉\n李肇翰林志一卷\n李吉甫元和國計簿十卷\n又元和百司舉要一卷\n王涯唐循資格五卷\n韋處厚大和國計二十卷\n王彥威占額圖一卷\n孫結大唐國照圖一卷〈文宗時人。〉\n大唐國要圖五卷〈左僕射賈耽纂，監察御史褚璆重脩。〉\n翰林內誌一卷\n楊鉅翰林學士院舊規一卷〈字文碩，收子也。昭宗時翰林學士、吏部侍郎。〉\n右職官類十九家，二十六部，二百六十二卷。〈失姓名十家，六典以下不著錄二十九家，二百八十卷。〉\n趙岐三輔決錄十卷〈摯虞注。〉\n魏文帝海內士品錄三卷\n海內先賢傳五卷〈魏明帝時撰。〉\n李氏海內先賢行狀三卷\n韋氏四海耆舊傳一卷\n諸國先賢傳一卷\n圈稱陳留風俗傳三卷\n蘇林陳留耆舊傳三卷\n劉昞燉煌實錄二十卷\n陳英宗陳留先賢傳像讚一卷\n江敞陳留人物志十五卷\n周斐汝南先賢傳五卷\n陸胤志廣州先賢傳七卷\n劉芳廣州先賢傳七卷\n徐整豫章舊志八卷\n又豫章烈士傳三卷\n華隔廣陵烈士傳一卷\n張勝桂陽先賢畫讚五卷\n朱育會稽記四卷\n虞預會稽典錄二十四卷\n謝承會稽先賢傳七卷\n賀氏會稽先賢傳像讚四卷\n鍾離岫會稽後賢傳三卷\n賀氏會稽太守像讚二卷\n陸凱吳國先賢傳五卷\n吳國先賢像讚三卷\n陳壽益部耆舊傳十四卷\n益州耆舊雜傳記二卷\n白襃魯國先賢傳十四卷\n張方楚國先賢傳十二卷\n高範荊州先賢傳三卷\n仲長統山陽先賢傳一卷\n范瑗交州先賢傳四卷\n習鑿齒襄陽耆舊傳五卷\n又逸人高士傳八卷\n王基東萊耆舊傳一卷\n王羲度徐州先賢傳九卷\n又一卷\n劉義慶徐州先賢傳讚八卷\n劉彧長沙舊邦傳讚四卷\n郭緣生武昌先賢傳三卷\n虞溥江表傳三卷\n崔蔚祖海岱志十卷\n吳均吳郡錢塘先賢傳五卷\n陽休之幽州古今人物志三十卷\n留叔先東陽朝堂書讚一卷\n濟北先賢傳一卷\n廬江七賢傳一卷\n零陵先賢傳一卷\n蕭廣濟孝子傳十五卷\n師覺授孝子傳八卷\n王韶之孝子傳十五卷\n又讚三卷\n宗躬孝子傳二十卷\n又止足傳十卷\n虞盤佐孝子傳一卷\n又高士傳二卷\n徐廣孝子傳三卷\n梁武帝孝子傳三十卷\n雜孝子傳二卷\n鄭緝之孝子傳讚十卷\n申秀孝友傳八卷\n元懌顯忠錄二十卷\n嵇康聖賢高士傳八卷\n皇甫謐高士傳十卷\n又逸士傳一卷\n玄晏春秋二卷\n韋氏家傳三卷\n周續之上古以來聖賢高士傳讚三卷\n劉晝高才不遇傳四卷\n周弘讓續高士傳八卷\n張顯逸人傳三卷\n鍾離儒逸人傳七卷\n袁宏名士傳三卷\n袁淑真隱傳二卷\n阮孝緒高隱傳十卷\n劉向列士傳二卷\n范晏陰德傳二卷\n齊竟陵文宣王子良止足傳十卷\n鍾岏良吏傳十卷\n先儒傳五卷\n殷系英藩可錄事三卷〈一云張萬賢撰。〉\n鄭忱文林館記十卷\n張騭文士傳五十卷\n梁元帝孝德傳三十卷\n又忠臣傳三十卷\n全德志一卷\n丹楊尹傳十卷\n同姓名錄一卷\n懷舊志九卷\n裴懷貴兄弟傳三卷\n悼善列傳四卷\n劉昭幼童傳十卷\n盧思道知己傳一卷\n孫敏春秋列國名臣傳九卷\n孔子弟子傳五卷\n東方朔傳八卷\n李固別傳七卷\n梁冀傳二卷\n郭沖諸葛亮隱沒五事一卷\n何顒傳一卷\n曹瞞傳一卷\n毌丘儉記三卷\n管辰管輅傳二卷\n戴逵竹林七賢論二卷\n孟仲暉七賢傳七卷\n桓玄傳二卷\n雜傳六十九卷\n又四十卷\n又九卷\n任昉雜傳一百二十卷\n荊揚二州遷代記四卷\n元暉等祕錄二百七十卷\n王孝恭集記一百卷\n漢明帝畫讚五十卷\n姚澹四科傳讚四卷\n七國敍讚十卷\n益州文翁學堂圖一卷\n荀伯子荀氏家傳十卷\n又薛常侍傳二卷\n明氏世錄六卷〈明粲。〉\n漢南庾氏家傳三卷〈庾守業。〉\n褚氏家傳一卷〈褚結撰，褚陶注。〉\n殷氏家傳三卷〈殷敬。〉\n崔氏世傳七卷〈崔鴻。〉\n邵氏家傳十卷\n王氏家傳二十一卷\n江氏家傳七卷〈江饒。〉\n暨氏家傳一卷\n虞氏家傳五卷〈虞覽。〉\n裴氏家記三卷〈裴松之。〉\n諸葛傳五卷\n曹氏家傳一卷〈曹毗。〉\n諸王傳一卷\n陸史十五卷〈陸煦。〉\n王劭尔朱氏家傳二卷\n何妥家傳二卷\n裴若弼家傳一卷\n令狐德棻令狐家傳一卷\n張大素燉煌張氏家傳二十卷\n魏徵自古諸侯王善惡錄二卷\n章懷太子列藩正論三十卷\n鄭世翼交游傳二卷\n李襲譽忠孝圖傳讚二十卷\n許敬宗文館詞林文人傳一百卷\n崔玄暐友義傳十卷\n又義士傳十五卷\n傅弈高識傳十卷\n郎餘令孝子後傳三十卷\n平貞眘養德傳〈卷亡。〉\n徐堅大隱傳三卷\n裴朏續文士傳十卷〈開元中懷州司馬。〉\n李襲譽又撰江東記三十卷\n李義府宦游記七十卷\n王方慶友悌錄十五卷\n又王氏訓誡五卷\n王氏列傳十五卷\n王氏尚書傳五卷\n魏文貞故書十卷\n唐臨冥報記二卷\n李筌中台志十卷\n盧詵四公記一卷〈一作梁載言。〉\n王瓘廣軒轅本紀三卷\n李渤六賢圖讚一卷\n陸龜蒙小名錄五卷\n張昌宗古文紀年新傳三卷〈昌宗，冀州南宮人，太子舍人。〉\n王緒永寧公輔梁記十卷〈緒，開元人，僧辯兄孫也。永寧即僧辯所封。〉\n賈閏甫李密傳三卷〈閏甫，密舊屬。〉\n顏師古安興貴家傳〈卷亡。〉\n陸氏英賢徵記三卷〈陸師儒。〉\n李邕狄仁傑傳三卷\n郭湜高氏外傳一卷〈力士。湜，大曆大理司直。〉\n李翰張巡姚誾傳二卷\n陳翃郭公家傳八卷〈子儀。翃嘗為其寮屬，後又從事渾瑊河中幕。〉\n殷亮顏氏家傳一卷〈杲卿。〉\n殷仲容顏氏行狀一卷〈真卿。〉\n馬宇段公別傳二卷〈秀實。宇，元和秘書少監，史館脩撰。〉\n李繁相國鄴侯家傳十卷\n王起李趙公行狀一卷〈李吉甫。〉\n張茂樞河東張氏家傳三卷〈弘靖孫。〉\n崔氏唐顯慶登科記五卷〈失名。〉\n姚康科第錄十六卷〈字汝諧，南仲孫也。兵部郎中，金吾將軍。〉\n李弈唐登科記二卷\n文場盛事一卷\n張鷟朝野僉載二十卷〈自號浮休子。〉\n封氏聞見記五卷〈封演。〉\n劉餗國朝傳記三卷\n國朝舊事四十卷\n蘇特唐代衣冠盛事錄一卷\n李綽尚書故實一卷〈尚書即張延賞。〉\n柳氏訓序一卷〈柳玭。〉\n武平一景龍文館記十卷\n蕭叔和天祚永歸記一卷〈睿宗事。〉\n韋機西征記〈卷亡。〉\n韓琬南征記十卷\n凌準邠志二卷\n陸贄遣使錄一卷\n裴肅平戎記五卷〈休父。〉\n房千里投荒雜錄一卷〈字鵠舉，大和初進士第，高州刺史。〉\n杜佑賓佐記一卷\n文宗朝備問一卷\n黃璞閩川名士傳一卷〈字紹山，大順中進士第。〉\n魏徵祥瑞錄十卷\n徐景玉璽正錄一卷\n國寶傳一卷\n許康佐九鼎記四卷\n顏師古王會圖〈卷亡。〉\n李德裕異域歸忠傳二卷\n西蕃會盟記三卷\n西戎記二卷\n英雄錄一卷\n趙珫孝行志二十卷〈字盈之，晉州岳陽人，會昌中。〉\n武誼自古忠臣傳二十卷〈字子思，楚州盱眙人，咸通中州從事。〉\n凡女訓十七家，二十四部，三百八十三卷。〈失姓名一家，王方慶以下不著錄五家，八十三卷。〉\n劉向列女傳十五卷〈曹大家注。〉\n皇甫謐列女傳六卷\n綦毋邃列女傳七卷\n劉熙列女傳八卷\n趙母列女傳七卷\n項宗列女後傳十卷\n曹植列女傳頌一卷\n孫夫人列女傳序讚一卷\n杜預列女記十卷\n虞通之后妃記四卷\n又妬記二卷\n諸葛亮貞絜記一卷\n曹大家女誡一卷\n辛德源、王劭等內訓二十卷\n徐湛之婦人訓解集十卷\n女訓集六卷\n長孫皇后女則要錄十卷\n魏徵列女傳略七卷\n武后列女傳一百卷\n又孝女傳二十卷\n古今內範一百卷\n內範要略十卷\n保傅乳母傳七卷\n鳳樓新誡二十卷\n王方慶王氏女記十卷\n又王氏王嬪傳五卷\n續妬記五卷\n尚宮宋氏女論語十篇\n薛蒙妻韋氏續曹大家女訓十二章〈韋溫女。蒙，字中明，開成中進士第。〉\n王摶妻楊氏女誡一卷\n右雜傳記類一百二十五家，一百四十六部，一千六百五十六卷。〈失姓名十四家，崔玄暐以下不著錄五十一家，二千五百七十四卷。〉總一百四十七家，一百五十一部。\n衞宏漢舊儀四卷\n董巴大漢輿服志一卷\n徐廣車服雜注一卷\n又晉尚書儀曹新定儀注四十一卷\n晉儀注三十九卷\n傅瑗晉新定儀注四十卷\n晉尚書儀曹吉禮儀注三卷\n晉尚書儀曹事九卷\n晉雜儀注二十一卷\n宋尚書儀注三十六卷\n宋儀注二卷\n張鏡宋東宮儀記二十三卷\n嚴植之南齊儀注二十八卷\n又梁皇帝崩凶儀十一卷\n梁皇太子喪禮五卷\n梁王侯以下凶禮九卷\n士喪禮儀注十四卷\n沈約梁儀注十卷\n又梁祭地祇陰陽儀注二卷\n鮑泉新儀三十卷\n明山賓等梁吉禮十八卷\n梁吉禮儀注四卷\n又十卷\n梁尚書儀曹儀注十八卷\n又二十卷\n梁天子喪禮七卷\n又五卷\n梁大行皇帝皇后崩儀注一卷\n梁太子妃薨凶儀注九卷\n梁諸侯世子卒凶儀注九卷\n梁陳大行皇帝崩儀注八卷\n賀瑒等梁賓禮一卷\n梁賓禮儀注十三卷\n陸璉梁軍禮四卷\n司馬褧梁嘉禮三十五卷\n又嘉禮儀注四十五卷\n陳吉禮儀注五十卷\n陳雜吉儀注三十卷\n陳雜儀注六卷\n陳諸帝后崩儀注五卷\n陳雜儀注凶儀十三卷\n陳皇太后崩儀注四卷〈儀曹撰。〉\n陳皇太子妃薨儀注五卷〈儀曹撰。〉\n張彥陳賓禮儀注六卷\n常景後魏儀注五十卷\n趙彥深北齊吉禮七十二卷\n北齊皇太后喪禮十卷\n高熲隋吉禮五十四卷\n牛弘、潘徽隋江都集禮一百二十卷\n大賀鹵簿一卷\n周遷古今輿服雜事十卷\n蕭子雲古今輿服雜事二十卷\n甲辰儀注五卷\n摯虞決疑要注一卷\n崔豹古今注一卷\n諸王國雜儀注十卷\n雜儀注一百卷\n范汪雜府州郡儀十卷\n又祭典三卷\n何胤喪服治禮儀注九卷\n何點理禮儀注九卷\n冠婚儀四卷\n崔皓婚儀祭儀二卷\n何晏魏明帝謚議二卷\n魏氏郊丘三卷\n高堂隆魏臺雜訪議三卷\n晉謚議八卷\n晉簡文謚議四卷\n孔晁等晉明堂郊社議三卷\n蔡謨晉七廟議三卷\n干寶雜議五卷\n荀顗等晉雜議十卷\n王景之要典三十九卷\n王逸齊典四卷\n丘仲孚皇典五卷\n盧諶雜祭注六卷\n盧辨祀典五卷\n徐爰家儀一卷\n王儉吉儀二卷\n又弔答書儀十卷\n皇室書儀七卷\n鮑衡卿皇室書儀十三卷\n謝朏書筆儀二十卷\n謝允書儀二卷\n唐瑾婦人書儀八卷\n童悟十三卷\n紀僧真玉璽譜一卷\n姚察傳國璽十卷\n徐令言玉璽正錄一卷\n張大頤明堂儀一卷\n姚璠等明堂儀注三卷\n皇太子方岳亞獻儀二卷\n蕭子雲東宮雜事二十卷\n陸開明、宇文愷東宮典記七十卷\n令狐德棻皇帝封禪儀六卷\n孟利貞封禪錄十卷\n裴守真神岳封禪儀注十卷\n郭山惲大享明堂儀注二卷\n親享太廟儀注三卷\n裴矩、虞世南大唐書儀十卷\n竇維鍌吉凶禮要二十卷\n韋叔夏五禮要記三十卷\n王慤中禮儀注八卷\n楊炯家禮十卷\n大唐儀禮一百卷〈長孫无忌、房玄齡、魏徵、李百藥、顏師古、令狐德棻、孔穎達、于志寧等撰。吉禮六十篇，賓禮四篇，軍禮二十篇，嘉禮四十二篇，凶禮六篇，國恤五篇，總一百三十篇。貞觀十一年上。〉\n永徽五禮一百三十卷〈長孫无忌、侍中許敬宗、兼中書令李義府、黃門侍郎劉祥道許圉師、太常卿韋琨、博士蕭楚材孔志約等撰。削國恤，以為豫凶事非臣子所宜論次，定著二百九十九篇。顯慶三年上。〉\n武后紫宸禮要十卷\n開元禮一百五十卷〈開元中，通事舍人王喦請改禮記，附唐制度，張說引喦就集賢書院詳議。說奏：「禮記，漢代舊文，不可更，請脩貞觀、永徽五禮為開元禮。」命賈登、張烜、施敬本、李銳、王仲丘、陸善經、洪孝昌撰緝，蕭嵩總之。〉\n蕭嵩開元禮義鏡一百卷\n開元禮京兆義羅十卷\n開元禮類釋二十卷\n開元禮百問二卷\n顏真卿禮樂集十卷〈禮儀使所定。〉\n韋渠牟貞元新集開元後禮二十卷\n柳逞唐禮纂要六卷\n韋公肅禮閣新儀二十卷〈元和人。〉\n王彥威元和曲臺禮三十卷\n又續曲臺禮三十卷\n李弘澤直禮一卷〈林甫孫，開成太府卿。〉\n韋述東封記一卷\n李襲譽明堂序一卷\n員半千明堂新禮三卷\n李嗣真明堂新禮十卷\n王涇大唐郊祀錄十卷〈貞元九年上，時為太常禮院脩撰。〉\n裴瑾崇豐二陵集禮〈卷亡。瑾，字封叔，光庭曾孫，元和吉州刺史。〉\n王方慶三品官祔廟禮二卷\n又古今儀集五十卷\n孟詵家祭禮一卷\n徐閏家祭儀一卷\n范傳式寢堂時饗儀一卷\n鄭正則祠享儀一卷\n周元陽祭錄一卷\n賈頊家薦儀一卷\n盧弘宣家祭儀〈卷亡。〉\n孫氏仲享儀一卷〈孫日用。〉\n劉孝孫二儀實錄一卷\n袁郊二儀實錄衣服名義圖一卷\n又服飾變古元錄一卷〈字之儀，滋子也。昭宗翰林學士。〉\n王晉使範一卷\n戴至德喪服變服一卷\n張戩喪儀纂要九卷\n孟詵喪服正要二卷\n商价喪禮極議一卷\n張薦五服圖〈卷亡。〉\n仲子陵五服圖十卷〈貞元九年上。〉\n裴茝內外親族五服儀二卷\n又書儀三卷〈朱儔注。茝，元和太常少卿。〉\n葬王播儀一卷\n鄭氏書儀二卷〈鄭餘慶。〉\n裴度書儀二卷\n杜有晉書儀二卷\n右儀注類六十一家，一百部，一千四百六十七卷。〈失姓名三十二家，竇維鍌以下不著錄四十九家，八百九十三卷。〉\n漢建武律令故事三卷\n漢名臣奏二十九卷\n廷尉決事二十卷\n廷尉駁事十一卷\n廷尉雜詔書二十六卷\n南臺奏事二十二卷\n應劭漢朝議駁三十卷\n陳壽漢名臣奏事三十卷\n晉駁事四卷\n晉彈事九卷\n賈充、杜預刑法律本二十一卷\n又晉令四十卷\n宗躬齊永明律八卷\n蔡法度梁律二十卷\n又梁令三十卷\n梁科二卷\n條鈔晉宋齊梁律二十卷\n范泉等陳律九卷\n又陳令三十卷\n陳科三十卷\n趙郡王叡北齊律二十卷\n令八卷\n麟趾格四卷〈文襄帝時撰。〉\n趙肅等周律二十五卷\n蘇綽大統式三卷\n張斐律解二十卷\n劉邵律略論五卷\n高熲等隋律十二卷\n牛弘等隋開皇令三十卷\n隋大業律十八卷\n武德律十二卷\n又式十四卷\n令三十一卷〈尚書左僕射裴寂、右僕射蕭瑀、大理卿崔善為、給事中王敬業、中書舍人劉林甫顏師古王孝達、涇州別駕靖延、太常丞丁孝烏、隋大理丞房軸、天策上將府參軍李桐客、太常博士徐上機等奉詔撰定。以五十三條附新律，餘無增改。武德七年上。〉\n貞觀律十二卷\n又令二十七卷\n格十八卷\n留司格一卷\n式三十三卷〈中書令房玄齡、右僕射長孫无忌、蜀王府法曹參軍裴弘獻等奉詔撰定。凡律五百條，令一千五百四十六條，格七百條。以尚書省諸曹為目，其常務留本司者，著為留司格。〉\n永徽律十二卷\n又式十四卷\n式本四卷\n令三十卷\n散頒天下格七卷\n留本司行格十八卷〈太尉无忌、司空李勣、左僕射于志寧、右僕射張行成，侍中高季輔、黃門侍郎宇文節柳奭、尚書右丞段寶玄、太常少卿令狐德棻、吏部侍郎高敬言、刑部侍郎劉燕客、給事中趙文恪、中書舍人李友益、少府丞張行實、太府丞王文端、大理丞元紹、刑部郎中賈敏行等奉詔撰定。分格為二部，以曹司常務為「行格」，天下所共為「散頒格」。永徽三年上。至龍朔二年，詔司刑太常伯源直心、少常伯李敬玄、司刑大夫李文禮復刪定，唯改官曹局名而已。題行格曰「留本司行格中本」，散頒格曰「天下散行格中本」。〉\n律疏三十卷〈无忌、李勣、于志寧、刑部尚書唐臨、大理卿段寶玄、尚書右丞劉燕客、御史中丞賈敏行等奉詔撰，永徽四年上。〉\n永徽留本司格後十一卷〈左僕射劉仁軌、右僕射戴至德、侍中張文瓘、中書令李敬玄、右庶子郝處俊、黃門侍郎來恆、左庶子高智周、右庶子李義琰、吏部侍郎裴行儉馬載、兵部侍郎蕭德昭裴炎、工部侍郎李義琛、刑部侍郎張楚金、金部郎中盧律師等奉詔撰，儀鳳二年上。〉\n趙仁本法例二卷\n崔知悌法例二卷\n垂拱式二十卷\n又格十卷\n新格二卷\n散頒格三卷\n留司格六卷〈秋官尚書裴居道、夏官尚書同鳳閣鸞臺三品岑長倩、鳳閣侍郎同鳳閣鸞臺平章事韋方質、刪定官袁智弘、咸陽尉王守慎奉詔撰。加計帳、勾帳二式。垂拱元年上新格，武后製序。〉\n刪垂拱式二十卷\n又散頒格七卷〈中書令韋安石、禮部尚書同中書門下三品祝欽明、尚書右丞蘇瓌、兵部郎中狄光嗣等刪定，神龍元年上。〉\n太極格十卷〈戶部尚書同中書門下三品岑羲、中書侍郎同中書門下三品陸象先、右散騎常侍徐堅、右司郎中唐紹、刑部員外郎邵知新、大理寺丞陳義海、評事張名播、右衞長史張處斌、左衞率府倉曹參軍羅思貞、刑部主事閻義顓等刪定，太極元年上。〉\n開元前格十卷〈兵部尚書兼紫微令姚崇、黃門監盧懷慎、紫微侍郎兼刑部尚書李乂、紫微侍郎蘇頲、舍人呂延祚、給事中魏奉古、大理評事高智靜、韓城縣丞侯郢璡、瀛州司法參軍閻義顓等奉詔刪定，開元三年上。〉\n開元後格十卷\n又令三十卷\n式二十卷〈吏部侍郎兼侍中宋璟、中書侍郎蘇頲、尚書左丞盧從愿、吏部侍郎裴漼慕容珣、戶部侍郎楊滔、中書舍人劉令植、大理司直高智靜、幽州司功參軍侯郢璡等刪定，開元七年上。〉\n格後長行敕六卷〈侍中裴光庭、中書令蕭嵩等刪次，開元十九年上。〉\n開元新格十卷\n格式律令事類四十卷〈中書令李林甫、侍中牛仙客、御史中丞王敬從、左武衞冑曹參軍崔晃、衞州司戶參軍直中書陳承信、酸棗尉直刑部俞元𣏌等刪定，開元二十五年上。〉\n度支長行旨五卷\n王行先律令手鑑二卷\n元泳式苑四卷\n裴光庭唐開元格令科要一卷\n元和格敕三十卷〈權德輿、劉伯芻等集。〉\n元和刪定制敕三十卷〈許孟容、韋貫之、蔣乂、柳登等集。〉\n大和格後敕四十卷\n格後敕五十卷〈初，前大理丞謝登纂，凡六十卷。詔刑部詳定，去其繁複。大和七年上。〉\n狄兼謩開成詳定格十卷\n大中刑法總要格後敕六十卷〈刑部侍郎劉瑑等纂。〉\n張戣大中刑律統類十二卷\n盧紓刑法要錄十卷〈裴向上之。〉\n張伾判格三卷\n李崇法鑑八卷\n右刑法類二十八家，六十一部，一千四卷。〈失姓名九家，自開元新格以下不著錄十三家，三百二十三卷。〉\n劉向七略別錄二十卷\n劉歆七略七卷\n荀勗晉中經簿十四卷\n又新撰文章家集敍五卷\n丘深之晉義熙以來新集目錄三卷\n王儉宋元徽元年四部書目錄四卷\n今書七志七十卷〈賀縱補注。〉\n阮孝緒七錄十二卷\n丘賓卿梁天監四年書目四卷\n劉遵梁東宮四部書目四卷\n陳天嘉四部書目四卷\n牛弘隋開皇四年書目四卷\n王劭隋開皇二十年書目四卷\n殷淳四部書目序錄三十九卷\n楊松珍史目三卷\n摯虞文章志四卷\n宋明帝晉江左文章志二卷\n沈約宋世文章志二卷\n傅亮續文章志二卷\n名手畫錄一卷\n虞龢法書目錄六卷\n羣書四錄二百卷〈殷踐猷、王愜、韋述、余欽、毋煚、劉彥直、王灣、王仲丘撰，元行冲上之。〉\n毋煚古今書錄四十卷\n韋述集賢書目一卷\n李肇經史釋題二卷\n宗諫注十三代史目十卷\n常寶鼎文選著作人名目三卷\n尹植文樞祕要目七卷〈鈔文思博要、藝文類聚為祕要。〉\n唐書敍例目錄一卷\n孫玉汝唐列聖實錄目二十五卷\n吳氏西齋書目一卷〈吳兢。〉\n河南東齋史目三卷\n蔣彧新集書目一卷\n杜信東齋籍二十卷〈字立言，元和國子司業。〉\n右目錄類十九家，二十二部，四百六卷。〈失姓名二家，毋煚以下不著錄十二家，一百一十四卷。〉\n宋衷世本四卷\n世本別錄一卷\n宋均注帝譜世本七卷\n王氏注世本譜二卷\n漢氏帝王譜二卷\n齊永元中表簿六卷\n梁大同四年表簿三卷\n齊梁宗簿三卷\n梁親表譜五卷\n後魏皇帝宗族譜四卷\n元暉業後魏辨宗錄二卷\n後魏譜二卷\n後魏方司格一卷\n齊高氏譜六卷\n周宇文氏譜一卷\n賈冠國親皇太子親傳四卷\n王儉百家集譜十卷\n王僧孺百家譜三十卷\n又十八州譜七百一十二卷\n徐勉百官譜二十卷\n賈執百家譜五卷\n又姓氏英賢譜一百卷\n何承天姓苑十卷\n賈希鏡氏族要狀十五卷\n官族傳十五卷\n冀州姓族譜七卷\n洪州諸姓譜九卷\n袁州諸姓譜七卷\n司馬氏世家二卷\n楊氏譜一卷\n蘇氏譜一卷\n孫氏譜記十五卷\n韋氏譜十卷〈韋鼎。〉\n裴氏家牒二十卷〈裴守真。〉\n大唐氏族志一百卷〈高士廉、韋挺、岑文本、令狐德棻撰。〉\n姓氏譜二百卷〈許敬宗、李義府、孔志約、陽仁卿、史玄道、呂才撰。〉\n柳沖大唐姓族系錄二百卷\n路敬淳衣冠譜六十卷\n又著姓略記二十卷\n王元感姓氏實論十卷\n崔日用姓苑略一卷\n岑羲氏族錄〈卷亡。〉\n王方慶王氏家牒十五卷\n又家譜二十卷\n王氏著錄十卷\n韋述開元譜二十卷\n國朝宰相甲族一卷\n百家類例三卷\n唐新定諸家譜錄一卷〈李林甫等。〉\n林寶元和姓纂十卷\n竇從一系纂七卷\n陳湘姓林五卷\n孔至姓氏雜錄一卷\n李利涉唐官姓氏記五卷〈初，十卷。利涉貶南方，亡其半。〉\n又編古命氏三卷\n柳璨姓氏韻略六卷\n蕭穎士梁蕭史譜二十卷\n柳芳永泰新譜二十卷〈一作皇室新譜。〉\n柳璟續譜十卷\n皇唐玉牒一百一十卷〈開成二年，李衢、林寶撰。〉\n唐皇室維城錄一卷\n李匡文天潢源派譜一卷\n又唐偕日譜一卷\n玉牒行樓一卷\n皇孫郡王譜一卷\n元和縣主譜一卷\n家譜一卷\n李衢大唐皇室新譜一卷\n黃恭之孔子系葉傳二卷\n謝氏家譜一卷\n東萊呂氏家譜一卷\n薛氏家譜一卷\n顏氏家譜一卷\n虞氏家譜一卷\n孫氏家譜一卷\n吳郡陸氏宗系譜一卷〈陸景獻。〉\n劉氏譜考三卷\n劉氏家史十五卷〈並劉子玄。〉\n紀王慎家譜一卷\n蔣王惲家譜一卷\n李用休家譜二卷〈紀王慎之後。〉\n徐氏譜一卷〈徐商。〉\n徐義倫家譜一卷\n劉晏家譜一卷\n劉輿家譜一卷\n周長球家譜一卷\n施氏家譜二卷\n萬氏譜一卷\n滎陽鄭氏家譜一卷\n竇氏家譜一卷〈懿宗時國子博士竇澄之。〉\n鮮于氏家譜一卷\n趙郡東祖李氏家譜二卷\n李氏房從譜一卷\n韋氏諸房略一卷〈韋綯。〉\n諱行錄一卷\n右譜牒類十七家，三十九部，一千六百一十七卷。〈王元感以下不著錄二十二家，三百三十三卷。〉\n三輔黃圖一卷\n三輔舊事三卷\n漢宮閣簿三卷\n洛陽宮殿簿三卷\n葛洪西京雜記二卷\n薛冥西京記三卷\n潘岳關中記一卷\n陸機洛陽記一卷\n戴延之洛陽記一卷\n後魏洛陽記五卷\n楊佺期洛城圖一卷\n鄧基、陸澄地理志一百五十卷\n任昉地記二百五十二卷\n虞茂區宇圖一百二十八卷\n郎蔚之隋圖經集記一百卷\n周地圖一百三十卷\n雜記十二卷\n雜地志五卷\n地理志書鈔十卷\n地域方丈圖一卷\n職方記十六卷\n晉太康土地記十卷\n太康州郡縣名五卷\n後魏諸州記二十卷\n周處風土記十卷\n圈稱陳留風俗傳三卷\n揚雄蜀王本記一卷\n譙周三巴記一卷\n李充益州記三卷\n郭仲產荊州記二卷\n鮑堅南雍州記三卷\n阮敍之南兗州記一卷\n山謙之南徐州記二卷\n劉損之京口記二卷\n孫處玄潤州圖注二十卷\n雷次宗豫章記一卷\n鄭緝之東陽記一卷\n張僧監潯陽記二卷\n李叔布齊州記四卷\n張勃吳地記一卷\n晏模齊地記二卷\n陸翽鄴中記二卷\n劉芳徐地錄一卷\n梁元帝職貢圖一卷\n又荊南地志二卷\n王範交廣二州記一卷\n樊文深中岳潁州志五卷\n秣陵記二卷\n湘州記四卷\n湘州圖副記一卷\n京邦記二卷\n分吳會丹楊三郡記二卷\n西河舊事一卷\n闞駰十三州志十四卷\n顧野王輿地志三十卷\n又十國都城記十卷\n周明帝國都城記九卷\n郭璞注山海經二十三卷\n又山海經圖讚二卷\n山海經音二卷\n桑欽水經三卷〈一作郭璞撰。〉\n酈道元注水經四十卷\n僧道安四海百川水源記一卷\n又一卷\n江圖二卷\n庾仲雍江記五卷\n又漢水記五卷\n尋江源記五卷\n劉澄之永初山川古今記二十卷\n李氏宜都山川記一卷\n沈瑩臨海水土異物志一卷\n楊孚交州異物志一卷\n陳祈暢異物志一卷\n萬震南州異物志一卷\n朱應扶南異物志一卷\n京兆郡方物志二十卷\n諸郡土俗物產記十九卷\n涼州異物志二卷\n廟記一卷\n薛泰輿駕東幸記一卷\n諸葛潁巡撫揚州記七卷\n戴祚西征記二卷\n郭緣生述征記二卷\n姚最述行記二卷\n沈懷文隨王入沔記十卷\n魏聘使行記五卷\n李彤聖賢塚墓記一卷\n宋雲魏國以西十一國事一卷\n沈懷遠南越志五卷\n程士章西域道里記三卷\n常駿等赤土國記二卷\n王玄策中天竺國行記十卷\n僧智猛游行外國傳一卷\n僧法盛歷國傳二卷\n日南傳一卷\n林邑國記一卷\n真臘國事一卷\n交州以來外國傳一卷\n奉使高麗記一卷\n西南蠻入朝首領記一卷\n裴矩高麗風俗一卷\n鄧行儼東都記三十卷〈貞觀著作郎。〉\n括地志五百五十卷\n又序略五卷〈魏王泰命著作郎蕭德言、祕書郎顧胤、記室參軍蔣亞卿、功曹參軍謝偃蘇勗撰。〉\n長安四年十道圖十三卷\n開元三年十道圖十卷\n劍南地圖二卷\n李播方志圖〈卷亡。〉\n西域國志六十卷〈高宗遣使分往康國、吐火羅，訪其風俗物產，畫圖以聞。詔史官撰次，許敬宗領之，顯慶三年上。〉\n李吉甫元和郡縣圖誌五十四卷\n又十道圖十卷\n古今地名三卷\n刪水經十卷\n梁載言十道志十六卷\n王方慶九嵕山志十卷\n賈耽地圖十卷\n又皇華四達記十卷\n古今郡國縣道四夷述四十卷\n關中隴右山南九州別錄六卷\n貞元十道錄四卷\n吐蕃黃河錄四卷\n韋澳諸道山河地名要略九卷〈一作處分語。〉\n劉之推、文括九州要略三卷\n郡國志十卷\n馬敬寔諸道行程血脉圖一卷\n鄧世隆東都記三十卷\n韋機東都記二十卷\n韋述兩京新記五卷\n兩京道里記三卷\n李仁實戎州記一卷\n盧鵂嵩山記一卷〈天寶人。〉\n馬溫鄴都故事二卷〈肅、代時人。〉\n劉公銳鄴城新記三卷\n張周封華陽風俗錄一卷〈字子望，西川節度使李德裕從事，試協律郎。〉\n盧求成都記五卷〈西川節度使白敏中從事。〉\n鄭暐益州理亂記三卷\n李璋太原事迹記十四卷\n張文規吳興雜錄七卷\n房千里南方異物志一卷\n孟琯嶺南異物志一卷\n劉恂嶺表錄異三卷\n余知古渚宮故事十卷〈文宗時人。〉\n吳從政襄沔記三卷\n張氏燕吳行役記二卷〈宣宗時人，失名。〉\n韋宙零陵錄一卷\n張密廬山雜記一卷\n張容九江新舊錄三卷〈咸通人。〉\n莫休符桂林風土記三卷\n段公路北戶雜錄三卷〈文昌孫。〉\n林諝閩中記十卷\n裴矩又撰西域圖記三卷\n顧愔新羅國記一卷〈大曆中，歸崇敬使新羅，愔為從事。〉\n張建章渤海國記三卷\n戴斗諸蕃記一卷\n達奚通海南諸蕃行記一卷\n袁滋雲南記五卷\n李繁北荒君長錄三卷\n高少逸四夷朝貢錄十卷\n呂述黠戞斯朝貢圖傳一卷〈字脩業，會昌祕書少監，商州刺史。〉\n樊綽蠻書十卷〈咸通嶺南西道節度使蔡襲從事。〉\n竇滂雲南別錄一卷\n雲南行記一卷\n徐雲虔南詔錄三卷〈乾符中人。〉\n右地理類六十三家，一百六部，一千二百九十二卷。〈失姓名三十一家，李播以下不著錄五十三家，九百八十九卷。〉\n校勘記",
  "language": "zh",
  "downloadCount": 0,
  "subjects": [
    "history"
  ],
  "lastUpdated": "2026-01-14T00:55:27.393Z",
  "sourceUrl": "https://zh.wikisource.org/wiki/%E6%96%B0%E5%94%90%E6%9B%B8%2F%E5%8D%B7058"
}