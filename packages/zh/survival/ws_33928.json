{
  "id": "33928",
  "title": "事林廣記/前集/卷12",
  "author": "Wikisource Contributors",
  "excerpt": "○農桑類\n　　農桑本務\n古者井田之制一夫授田百畝以二畝半為宅樹墻下以桑是以男耕女桑而衣食常足孟子曰五畝之宅樹之以桑五十者可以衣帛矣百畝之田勿奪其時八口之家可以無飢矣以此為王道之始漢文帝詔曰一夫不耕或受之飢一女不織或受之寒是知衣食者日用之不可闕也\n當今皇帝臨御天下欲使斯民生業富樂而永無飢寒之憂詔立大司農司不治他事而專以勸課農桑為務又慮夫田里之人未知播殖之宜蠶繰之節於是頒行一書名曰農桑輯要使天下之民讀其書而得其術則用力寡而獲利倍真斯民衣食之源也今摭其要中之至要者列于左\n　　　井田之制\n見圖\n　　　耕穫圖\n見圖\n　　　蠶織圖\n見圖\n　　　耕鋤法\n凡菅茅之地宜縱牛羊踐之七月耕之則死凡美田之法綠豆為上小...",
  "category": "survival",
  "content": "○農桑類\n　　農桑本務\n古者井田之制一夫授田百畝以二畝半為宅樹墻下以桑是以男耕女桑而衣食常足孟子曰五畝之宅樹之以桑五十者可以衣帛矣百畝之田勿奪其時八口之家可以無飢矣以此為王道之始漢文帝詔曰一夫不耕或受之飢一女不織或受之寒是知衣食者日用之不可闕也\n當今皇帝臨御天下欲使斯民生業富樂而永無飢寒之憂詔立大司農司不治他事而專以勸課農桑為務又慮夫田里之人未知播殖之宜蠶繰之節於是頒行一書名曰農桑輯要使天下之民讀其書而得其術則用力寡而獲利倍真斯民衣食之源也今摭其要中之至要者列于左\n　　　井田之制\n見圖\n　　　耕穫圖\n見圖\n　　　蠶織圖\n見圖\n　　　耕鋤法\n凡菅茅之地宜縱牛羊踐之七月耕之則死凡美田之法綠豆為上小豆胡麻次之悉皆五六月中禾冀 【 美談反□】 種七八月犂禾奄 【 掩同】 殺之為春穀田則畝收□石\n　　　踏糞法\n秋收治田後場上所有穀穰等並須收貯一每布牛腳下三寸厚每平旦收聚堆積之還依前布之至冬一牛可得三十車糞可糞三十種田\n　　　蓄水法\n早禾田當防闕水之患春天宜留心開水母池取其深遇則泄以蔭田一種田作池蓄水深一丈可以蔭二十種田今江南地多用筒輪水車以備旱亦須於未旱時早備也\n　　　收九穀種\n九穀者黍稷秫稻麻大麥小麥大豆小豆是也凡五穀種常歲別收選好穗絕色者劁 【 才彫反】 刈高懸之以擬明年種子將種前二十許日開水洮 【 勞枇去則莠】 即曬令燥種之\n　　　種田吉日\n凡種禾宜寅午申日大麥宜亥卯辰日稻宜戊己四季日黍宜巳酉戍日大豆宜申子壬日\n　　　種田忌日\n種禾忌乙丑壬癸秫忌寅晚禾忌丙大麥忌子丑戊己小麥同稻忌寅卯辰黍忌寅卯丙午穄忌未寅大豆忌卯午丙子甲乙小豆同麻忌四季日及戊巳日\n　　　種植上時\n種穀二月上旬為上時三月上旬為中時一畝用子一斗四月上旬為下時每畝用子一斗二升\n　　　種大麥\n八月中戊社前為上時每畝用子二升半下戊為中時每畝用子三升九月為下時每畝用三升半\n　　　種小麥\n八月上戊為上時每畝用子一升半中戊為中時每畝用子二升下戊為下時每畝用子二升半\n　　　種麻豆\n夏至前十日為上時夏至日為中時夏至後為下時□寔曰夏至先後各五日可種壯麻皆欲及時\n　　　芸田法\n第一次曰撮苗第二次曰布第三次曰擁第四次曰復一功不至則稂莠之害秕糠之雜入之矣\n　　　取麥法\n麥熟帶青收一半合熟收一半若過熟則拋費每日至晚即便載麥上場堆積用苫繳覆以防雨作如般載不及即於地內苫積天晴乘夜載上場即攤一二車薄則易乾碾過一遍翻過又一遍起稭下場揚子收起雖未淨有待所收麥都碾尽然後將未淨稭稈再碾如此可一日一埸比至麥收尽已碾訖三之二農家忙併似蚕麥古語云收麥如救火若少遲慢一值陰雨即為災傷迁延過時秋苗亦誤鋤治\n　　　藏麥法\n曬大小麥今年收者於六月掃庭除候地毒熱眾手出麥薄攤取蒼耳碎剉拌曬之至未時及熱收可以二年不蛀若有陳麥亦須依此法更曬須在立秋前秋後則巳有虫生恐益矣\n　　　種大豆法\n大豆保歲易為宜古之所以備凶年也謹計家口数種大豆率人五畝此田之本也三月揄莢時有兩高田可種大豆土和無塊畝五升土不和則益之種大豆夏至後二十日尚可種戴甲而生不用深耕大豆須均而大豆花憎見日見日則黃爛而根焦也\n　　　穫豆法\n豆莢黑而莖蒼輒收無疑其實將落反失之 【 故曰黑豆□於場】 \n\n　　　種小豆法\n小豆不保歲難得椹黑時注雨種豆生布葉鋤之生五六葉又鋤之大豆小豆不可尽治也豆生布葉豆有膏尽治之則傷膏傷則不成故其收耗折也菉豆白豆種法同\n　　　種緝麻法\n凡種麻用白麻子 【 白麻子為雄麻顏色雖白齧破枯燥膏潤者秕子也亦不中種巾□者口含收時顏色如舊者佳如変黑者裛】 麻欲得良田不用故墟 【 故墟太良有點葉夭折之患不任作布也\n點丁破反草葉壞也】 地薄者糞之 【 糞宜熟熟者川小豆底亦得崔寔曰正月糞□□麻田也】 耕不厭熟 【 縱橫七遍巳上則麻葉也】 田欲歲易 【 拋子種則節高】 良田一畝用子三升薄田二升 【 □則細而不長稀則麁而支□】 夏至前十日為上時至日為中時至後十日為下時 【 麥黃種麻麻黃種麥亦良候也諺曰夏至後下役狗或苔曰但雨多□槖駞又諺曰五月及澤父子不相借言及澤急說非辝也夏至後者非唯□短皮亦輕薄此亦趍時不可失也父子之間尚不相假借况他人乎】 澤多者先清麻子令芽生 【 取雨水浸之生芽矣用井水則生□浸法著中如炊兩石米頃漉出著蓆上布令厚三四寸数扌斍之令均得地氣一宿即芽出水若滂佈雖十日亦不生一】 待地白背耬糒漫擲子空曳勞 【 截□即種者地濕麻生瘦待白背者底生肥】 澤少者暫浸即出不得待生芽耬頭中下之 【 不勞曳□】 麻生数日中常驅雀 【 葉青乃止】 布葉而鋤 【 頻煩再遍止高而鋤者便傷麻稠弱不堪者拔去】 勃如灰便刈 【 刈杖各隨鄉法未勃者收皮不成於勃不收而即□】 幵束 【 古典反小束也】 欲小禾專 【 普胡反】 欲薄 【 為其易乾】 一宿輒翻之 【 得霜露則皮黃矣】 穫欲淨 【 有葉者腐爛】 漚欲清水生熟合宜 【 濁水則麻黑水少則麻晚生則難剝太爛則不任暖泉不東冬日漚者最為柔□也】 \n　　　栽苧法\n移栽年深宿根者移時用刀斧將根截断長可三四指栽時成行作區方圍各離一尺五寸每區臥栽三二根棊盤相對擁土畢然後下水澆之候三五日復澆苗高勤鋤旱則澆之初年長約一尺便割一鐮麻未堪用再候長成所割即堪績用至十月即將割過根楂用馿馬糞盖厚一尺不致凍死至二月初杷去糞令苗出以後歲歲如此\n　　　□□土木綿法\n穀雨前後揀好天氣日下種先一日用水淘過子粒堆於地上瓦盆覆一夜次日取出用灰槎得伶俐看稀稠撒於畦內將土覆厚一指待六七日苗出斉時澆溉鋤治常要潔淨穊則移栽稀則不須每步只留兩面稠則不結實苗長高二尺之上打去衝天心旁條長尺半許打去心葉葉不空開花結实直待綿欲落時旋摘攤於箔上日曝夜露待子粒乾用鉄杖一條麁如指長尺半許兩端漸細如赶餅杖樣用樟木砧子長一尺闊五寸厚三寸逐旋取綿子置砧上用鉄杖旋旋赶出子粒即為淨綿仍用竹弓彈令輕細或紡成絲或裝作綿絮衣被特為輕暖\n　　　種桑椹法\n收黑魯桑椹著水中即以手潰之以水洗取子陰乾治肥田十畝荒田久不耕者尤善好耕治之每畝以黍和椹子各三升合種之黍桑俱生鋤令稀疏調適黍熟穫之桑生正与黍高平因以利鐮磨地刈之曝令燥後有風調放火燒之桑至春生一畝食三箔蚕\n　　　布地桑法\n園地犁属斤熟方五尺內掘一阬 【 每地一畝合土□百四十科】 方深各二尺阬內下熟糞三升 【 生糞不中壯地少用】 和土勻下水一桶調成稀泥將種成魯桑連根掘出一科自根上留身六七寸其餘截去截断火金敖上烙過每一阬栽一根坐於泥中 【 欲疾見功者□二根】 按至阬底提三五次 【 欲令根須舒順】 按桑身頂与地平擁周圍熟土令阬滿次日築實 【 匝阬四邊築下土至半阬根下上自实不实則根土不相著多懸死】 上半阬擁熟土輕築令平滿 【 附身土不可築实实則芽難生】 用虛土封堆如大金敖子樣可厚五七寸周圍自成環池 【 水澆於內】 芽出虛土四五指每一根止留一二條 【 澆鋤如法當年可長五尺餘】 次年附根割條葉飼蚕 【 須用厚背剛鐮一割要断鈍鐮一割不能断則條楂不斉兩侵傷根地桑不宜放出身只要條從上中長出身出土名為腳高身上所長條不班又多被風雨罷折】 割過每一根周圍数芽出每一科可留四五條餘者間去年年附地割之根漸旺留條漸多野魯桑根科栽之亦可\n　　　移桑法\n桑椹畦種明年正月移而栽之 【 仲春季春亦得】 率五尺一根其下常属斤掘種菉豆小豆 【 □日良美潤澤益桑】 栽後二年慎勿採擇大如臂再移十步一株以繩繫石墜四向枝令婆娑直上則難採\n　　　飬樹桑法\n属斤地掘阬与栽地桑法同將種出荊桑全條連根掘土培亦如前法但所築实土与地平上復用土封身一二尺周圍自成環池 【 雨則澆】 待桑身長至一大人高割去稍子則橫條自長如澆治有功至秋可長大如壯椽十月內或次年春可移為行桑野荊桑不成身者移根於園內飬之亦同\n　　　壓條法\n須取栽者正月二月中以鉤杙壓下枝令著地條葉生高数寸仍以燥土壅之 【 土濕則□】 明年正月中截取而種之\n　　　修桑樹法\n桑樹腳斜并浮根依時皆可属斤去又剝桑正二月為上時正月次之二月為下 【 白汁出則損葉】 可科去者有四等一瀝水條 【 向下垂者】 一剌身條 【 向裏生者】 一駢指條 【 相併者去其一】 一脞條 【 雖順生卻□冗】 \n　　　接桑法\n其法有四一插接二劈接三靨接又名貼接又名神仙接四批接又名搭接插接法附地鋸断於砧盤上肌肉內附骨用竹篦子插下可深一寸半接頭可長五寸之上 【 其眼微青者】 根頭一寸半用薄刀子削成馬耳狀其馬耳尖頭薄骨割去半分青肌肉自長於骨尖半分將接頭噙飬溫暖假借人之生氣易活 【 人於其時不可喫酒及濃厚滋味物】 取出篦子就用青肌肉半分裹接頭馬耳尖插下極要嵌密每一砧盤上插二三條 【 令接頭之骨与樹之骨相著肌肉与樹之肌肉相著木之津夜行於肌肉之間如不相對又不緊密多不活】 用新牛糞和上為泥封泥了濕上封堆接頭生芽條出土高一二尺約量留三二條其餘割去傍埋椽子一條用繩揔繫 【 不如此被風雨擺折】 \n　　　種柘法\n柘子熟時多收水淘令凈曝乾散訖勞之草生拔卻勿令荒沒其葉飼蚕絲好作琴絃清鳴響徹勝於凡絲遠矣\n　　　柘葉\n多叢生榦疏而直葉豊而厚春蚕食之其絲以冷水繰之謂之冷水絲柘蚕先出先起而先繭柘葉隔年不採者春再生必毒蚕如不採夏月皆要打落方毒\n　　　卜桑法\n閩中以三月三日雨卜桑柘貴賤諺曰雨打石頭遍葉子三錢片或曰四日尤甚杭州人云三日猶尚可四日愁殺我四日雨尤貴雜五行書曰三月三日天陰而雨蚕大善浙間風俗又云三月十六晴樹上掛銀瓶言其貴也\n　　　斎蚕法\n育蚕而闕葉者以甘草水洒桑葉次以米粉糝之候乾与食謂之斎蚕可以度一日夜唯懼人知成繭厚實\n　　　擇繭種\n開簇時須擇近上向陽或在苫草上者此乃強梁好繭 【 農桑要□云繭必雌雄相半簇中在上者多雄下者多雌○陳志弘云雄虫尖細緊小雌者圓慢厚大】 另摘出於通風凉房內凈箔上一一單排日数既足其蛾自生若有拳翅禿眉焦腳焦翅焦尾熏黃赤肚毛黑紋黑身黑頭先出末後生者揀出不用止留完全肥如者用厚藤紙為連候蛾生足移下連於屋內空豎立柴草散蛾於上至十八日後西南凈地掘阬貯蛾以土封之庶免禽虫傷食 \n　　　浴種法\n臘月內三八日浴連三次浴畢用桑皮索懸掛至除夜用五方草同桃苻木柤以水同煎放冷元日五更浴過藏之\n　　　治蚕室\n屋宜高廣勿接撁廈蚕生前一月泥飾除正門外周圍安牎西牎不妨宜高大四角著火將牛糞土子燒令煙移入龕內如壁龕止於槌箔四向約量頓火近兩眠則止\n　　　下蟻法\n生蟻惟在凉暖得宜開掯得法使之莫有先後也 【 生以不斉則其蚕眠起至老俱不目斉也】 其法変灰色巳全以兩連相合鋪淨箔上□捲兩頭繩束卓立於煙凈凉房內第三日晚取出展箔虫乂不出為上若有先出者雞翎掃去不用 【 名行馬皚留則蚕不斉】 候黑虫乂斉生 【 並一先一□者】 和蟻秤連寫記分兩虫乂生既斉取新葉用快刀切極細用篩子篩於中箔蓐紙上務要勻薄將連合於葉上蟻自緣葉上或多時不下連及緣上連背翻過又不下者並連弃了此殘病虫乂也 【 一箔蓐上下塏三兩蚕至老可分三十箔每塏一錢可老蚕一箔也】 \n　　　用葉法\n蚕不可食之葉有三一承帶雨露□溫又寒食則変褐色生水瀉臨老則浸破絲囊不可抽繰製之之法芟葉实積苫席覆之少時內發蒸熱審其得所啟苫攤之濕隨氣化葉亦不寒即可飼之二為風日所嫣乾者生腹結三浥臭者即生諸疾斯二者可製之法弃之可也\n　　　分擡法\n分擡之便惟在頻款稀勻使不致蒸濕損傷也 【 蚕□多必湏分之沙燠厚必湏臺之失分則不勝稠疊失臺則不勝烝濕故宜類蚕者柔軟之物不禁觸弄小而分之猶□愛護大而臺之莫□顧借也未免久惟乱積遠節高拋生病損傷实由於此故宜安款而稀勻也】 \n　　　飬蚕雜忌\n忌溫葉忌熱葉蚕初生時忌屋內掃塵忌煎煿魚肉忌蚕屋內哭泣叫喚未滿月產婦不宜作蚕毋忌帶酒人切桑飼蚕及擡解布蚕蚕生至老忌煙熏忌孝子產婦不凈之人入蚕屋屋屋忌近臭穢忌酒醋五辛鱣魚麝香等物\n　　　飬蚕吉日\n浴蚕出蚕安槌入筐宜用戊辰巳巳庚戍壬午甲午甲寅丁巳戊午日更得收滿天德月德月合明星五富等日出蚕沙宜天德方忌蚕室命官方又庚戍日蚕姑死忌之",
  "language": "zh",
  "downloadCount": 0,
  "subjects": [
    "survival"
  ],
  "lastUpdated": "2026-01-14T00:59:18.069Z",
  "sourceUrl": "https://zh.wikisource.org/wiki/%E4%BA%8B%E6%9E%97%E5%BB%A3%E8%A8%98%2F%E5%89%8D%E9%9B%86%2F%E5%8D%B712"
}