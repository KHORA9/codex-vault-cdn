{
  "id": "135720",
  "title": "王禎農書",
  "author": "Wikisource Contributors",
  "excerpt": "提要\n〈臣〉等謹案《王氏農書》二十二卷，元王禎撰。禎，字伯善，東平人。官豐城縣尹。《文淵閣書目》曰：王楨《農書》一部，十冊。《讀書敏求記》曰：農桑通訣六，穀譜四，農器圖譜十二，總名曰《農書》。《永樂大典》所載，併為八卷，割裂綴合已非其舊。今依原序條目以類區分，編為二十二卷。其書典贍而有法，葢賈思勰《齊民要術》之流。圖譜中所載水器，尤於實用有裨。又每圖之末必係以銘贊詩賦，亦風雅可誦。今外間所有王楨《農務集》，即從是書摘抄者也。唐中和節所進《農書》，世無傳本。宋人農書惟陳旉所作存。元人農書存於今者三本，《農桑輯要》、《農桑衣食撮要》二書，一辨物產，一明時令，皆取其通俗易行。惟禎此書，引據賅洽，文...",
  "category": "survival",
  "content": "\n提要\n〈臣〉等謹案《王氏農書》二十二卷，元王禎撰。禎，字伯善，東平人。官豐城縣尹。《文淵閣書目》曰：王楨《農書》一部，十冊。《讀書敏求記》曰：農桑通訣六，穀譜四，農器圖譜十二，總名曰《農書》。《永樂大典》所載，併為八卷，割裂綴合已非其舊。今依原序條目以類區分，編為二十二卷。其書典贍而有法，葢賈思勰《齊民要術》之流。圖譜中所載水器，尤於實用有裨。又每圖之末必係以銘贊詩賦，亦風雅可誦。今外間所有王楨《農務集》，即從是書摘抄者也。唐中和節所進《農書》，世無傳本。宋人農書惟陳旉所作存。元人農書存於今者三本，《農桑輯要》、《農桑衣食撮要》二書，一辨物產，一明時令，皆取其通俗易行。惟禎此書，引據賅洽，文章爾雅，繪畫亦皆工緻，可謂華實兼資。明人刊本皆舛訛漏落，疑誤宏多，諸圖尤失其真。《永樂大典》所載，猶元時舊本，今據以繕寫校勘，以還其舊觀焉。乾隆三十八年七月恭校上。\n　　總纂官：〈臣〉紀昀　〈臣〉陸錫熊　〈臣〉孫士毅\n　　總校官：〈臣〉陸費墀\n\n\n目錄\n卷一\n\n農桑通訣一　〈農事起本，牛耕起本，蠶事起本，授時，地利，孝弟力田。〉\n卷二\n\n農桑通訣二　〈墾耕，耙勞，播種。〉\n卷三\n\n農桑通訣三　〈鋤治，糞壤，灌溉。〉\n卷四\n\n農桑通訣四　〈勸助，收穫，蓄積。〉\n卷五\n\n農桑通訣五　〈種植，畜養。〉\n卷六\n\n農桑通訣六　〈蠶繅，祈報。〉\n卷七\n\n百穀譜一　〈穀屬。〉\n百穀譜二　〈穀屬。〉\n卷八\n\n百穀譜三　〈蓏屬。〉\n百穀譜四　〈蔬屬。〉\n百穀譜五　〈蔬屬。〉\n卷九\n\n百穀譜六　〈果屬。〉\n百穀譜七　〈果屬。〉\n百穀譜八　〈果屬。〉\n卷十\n\n百穀譜九　〈竹木。〉\n百穀譜十　〈雜類。〉\n百穀譜十一　〈飲食類。〉\n卷十一\n\n農器圖譜一　〈田制門。〉\n卷十二\n\n農器圖譜二　〈耒耜門。〉\n卷十三\n\n農器圖譜三　〈钁鍤門。〉\n農器圖譜四　〈錢鎛門。〉\n卷十四\n\n農器圖譜五　〈銍艾門。〉\n農器圖譜六　〈杷朳門。〉\n卷十五\n\n農器圖譜七　〈簑笠門。〉\n農器圖譜八　〈蓧蕢門。〉\n卷十六\n\n農器圖譜九　〈杵臼門。〉\n農器圖譜十　〈倉廩門。〉\n卷十七\n\n農器圖譜十一　〈鼎釜門。〉\n農器圖譜十二　〈舟車門。〉\n卷十八\n\n農器圖譜十三　〈灌溉門。〉\n卷十九\n\n農器圖譜十四　〈利用門。〉\n農器圖譜十五　〈麰麥門。〉\n卷二十\n\n農器圖譜十六　〈蠶繅門。〉\n卷二十一\n\n農器圖譜十七　〈蠶桑門。〉\n農器圖譜十八　〈織紝門。〉\n農器圖譜十九　〈纊絮門。〉\n卷二十二\n\n農器圖譜二十　〈麻苧門，雜錄，跋。〉\n\n\n農書原序\n農天下之大命也，一夫不耕，或授之饑；一女不織，或授之寒。古先聖哲敬民事也首重農，其教民耕織、種植、畜養至纖至悉。禎不揆愚陋，搜輯舊聞，為集三十有七，為目二百有七十，嗚呼備矣，躬任民事者儻有取於斯與。皇慶癸丑三月望日東魯王禎書。\n\n\n附註\n（注意：以下為錄入者的註釋，非原文）\n本書含有較多的生僻字，校勘頗費周折。如果在您的電腦上有些字無法正常顯示，建議您下載並安裝包含更多漢字的字體集，例如：\n\n含約10萬漢字及符號的“花園明朝”字體\n本書已知未找到對應漢字字符的字有：\n\n[扌迫]：左右結構，音“迫”。見於《農書 卷十二》「耒耜門」之“瓠種”一條。\n[規金]：上下結構，音“規”。見於《農書 卷十七》「鼎釜門」之“釜”一條。",
  "language": "zh",
  "downloadCount": 0,
  "subjects": [
    "survival"
  ],
  "lastUpdated": "2026-01-14T00:59:43.225Z",
  "sourceUrl": "https://zh.wikisource.org/wiki/%E7%8E%8B%E7%A6%8E%E8%BE%B2%E6%9B%B8"
}