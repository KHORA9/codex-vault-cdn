{
  "id": "1211809",
  "title": "法隆寺金堂釋迦三尊像光背銘",
  "author": "Wikisource Contributors",
  "excerpt": "法興元丗一年，歳次辛巳，十二月，鬼。前太后崩。明年正月廿二日，上宫法皇枕病弗悆，干食。王后仍以劳疾，並著於床。時，王后、王子等，及與諸臣，深懷愁毒，共相發願，仰依三寳：「當造釋像，尺寸王身！蒙此願力，轉病延壽，安住世間；若是定業，以背世者，往登淨土，早昇妙果。」\n二月廿一日癸酉，王后即世。翌日，法皇登遐。癸未年三月中，如願敬造釋迦尊像并侠侍及荘嚴具竟。乘斯微福，信道知識：現在安隠，出生入死，随奉三主，紹隆三寳；遂共彼岸，普遍六道，法界含識，得脱苦縁，同趣菩提！\n使司馬鞍首止利佛師造。...",
  "category": "philosophy",
  "content": "法興元丗一年，歳次辛巳，十二月，鬼。前太后崩。明年正月廿二日，上宫法皇枕病弗悆，干食。王后仍以劳疾，並著於床。時，王后、王子等，及與諸臣，深懷愁毒，共相發願，仰依三寳：「當造釋像，尺寸王身！蒙此願力，轉病延壽，安住世間；若是定業，以背世者，往登淨土，早昇妙果。」\n二月廿一日癸酉，王后即世。翌日，法皇登遐。癸未年三月中，如願敬造釋迦尊像并侠侍及荘嚴具竟。乘斯微福，信道知識：現在安隠，出生入死，随奉三主，紹隆三寳；遂共彼岸，普遍六道，法界含識，得脱苦縁，同趣菩提！\n使司馬鞍首止利佛師造。",
  "language": "zh",
  "downloadCount": 0,
  "subjects": [
    "philosophy"
  ],
  "lastUpdated": "2026-01-14T00:44:42.050Z",
  "sourceUrl": "https://zh.wikisource.org/wiki/%E6%B3%95%E9%9A%86%E5%AF%BA%E9%87%91%E5%A0%82%E9%87%8B%E8%BF%A6%E4%B8%89%E5%B0%8A%E5%83%8F%E5%85%89%E8%83%8C%E9%8A%98"
}