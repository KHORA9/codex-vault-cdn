{
  "id": "1043785",
  "title": "慈雲懺主淨土文",
  "author": "Wikisource Contributors",
  "excerpt": "一心皈命，极乐世界，阿弥陀佛。愿以净光照我，慈誓摄我。\n我今正念，称如来名，为菩提道，求生净土。\n佛昔本誓，若有众生，欲生我国，至心信乐，乃至十念。若不生者，不取正觉。\n以此念佛因缘，得入如来大誓海中。承佛慈力，众罪消灭，善根增长。\n若临命终，自知时至，身无病苦，心不贪恋，意不颠倒，如入禅定。\n佛及圣众，手执金台，来迎接我。\n于一念顷，生极乐国。\n花开见佛，即闻佛乘，顿开佛慧，广渡众生，满菩提愿。\n十方三世一切佛，一切菩萨摩诃萨，摩诃般若波罗蜜。...",
  "category": "philosophy",
  "content": "一心皈命，极乐世界，阿弥陀佛。愿以净光照我，慈誓摄我。\n我今正念，称如来名，为菩提道，求生净土。\n佛昔本誓，若有众生，欲生我国，至心信乐，乃至十念。若不生者，不取正觉。\n以此念佛因缘，得入如来大誓海中。承佛慈力，众罪消灭，善根增长。\n若临命终，自知时至，身无病苦，心不贪恋，意不颠倒，如入禅定。\n佛及圣众，手执金台，来迎接我。\n于一念顷，生极乐国。\n花开见佛，即闻佛乘，顿开佛慧，广渡众生，满菩提愿。\n十方三世一切佛，一切菩萨摩诃萨，摩诃般若波罗蜜。",
  "language": "zh",
  "downloadCount": 0,
  "subjects": [
    "philosophy"
  ],
  "lastUpdated": "2026-01-14T00:44:26.189Z",
  "sourceUrl": "https://zh.wikisource.org/wiki/%E6%85%88%E9%9B%B2%E6%87%BA%E4%B8%BB%E6%B7%A8%E5%9C%9F%E6%96%87"
}