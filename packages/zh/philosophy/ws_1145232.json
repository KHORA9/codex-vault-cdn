{
  "id": "1145232",
  "title": "傳述一心戒文",
  "author": "Wikisource Contributors",
  "excerpt": "傳述一心戒文\nNo. 2379\n\n\n1傳述一心戒文卷上\n　　　　　　  天台門人延暦寺戒壇院\n　　　　　　知事傳燈法師位光定撰\n夫聞。蒼海之裏。有2驪龍珠。三教色天。不\n見彼質。諸宗秀賢。非識其色。我大師得\n之。大師諱最澄大禪師。日本之人。近江之所\n生。大師。以精靈爲骨。以陰陽爲器。性則\n天與。智乃自然。含一乘之義。抱一乘之戒。\n類喜根比丘之聰辨。若阿難比丘之博聞。\n總三3學於心河。蘊一乘於口海。乘於杯而\n遊於西海。杖於錫而登台嶺。禮智者大師\n影。承於一心之戒。説無説教。如闇室之揚\n炬。行無行理。若朗月之開雲。聲振夷夏。\n道邁古今。源尋天笠。建一乘戒。心無也刹\n那而登妙覺。心有也曠劫而滯凡夫...",
  "category": "philosophy",
  "content": "\n傳述一心戒文\nNo. 2379\n\n\n1傳述一心戒文卷上\n　　　　　　  天台門人延暦寺戒壇院\n　　　　　　知事傳燈法師位光定撰\n夫聞。蒼海之裏。有2驪龍珠。三教色天。不\n見彼質。諸宗秀賢。非識其色。我大師得\n之。大師諱最澄大禪師。日本之人。近江之所\n生。大師。以精靈爲骨。以陰陽爲器。性則\n天與。智乃自然。含一乘之義。抱一乘之戒。\n類喜根比丘之聰辨。若阿難比丘之博聞。\n總三3學於心河。蘊一乘於口海。乘於杯而\n遊於西海。杖於錫而登台嶺。禮智者大師\n影。承於一心之戒。説無説教。如闇室之揚\n炬。行無行理。若朗月之開雲。聲振夷夏。\n道邁古今。源尋天笠。建一乘戒。心無也刹\n那而登妙覺。心有也曠劫而滯凡夫。有而\n不有。無而不無。智通無礙。神行莫測。大之\n則無外。小之則無内。積之於無。成之於\n有。其迹4爾。5于時奔如雲學如雨。菓而小。\n花而多。得其意人。内供奉義眞大法師。内\n供奉圓澄大法師。弟子隨於三代之後。聞\n於傳宗之旨。聞於二十條之事。列於二十條\n之文。佛法成辨。利益一宗人。一乘之戒。期\n於龍花。十二箇年。禪客實新。6太有情雄。定\n室常在於是。存生之日。大師。舒容憂曰。心\n法將畢。大教能行。一眞之法。盡可有矣。命\n之以執手述心。以傳燈事。行物外理。在斯\n意。心之來也。身之住乎。意之行也。身之去\n乎。嗚呼大師。可謂宗逾天地。迹齊日月。無\n爲將來。有爲將去。道寄玆行。示現生滅。\n以弘仁十三年六月四日。終於中道院。營\n在7寅岳北8雄。於是門人悲感。號慟天地。\n泣流遍體。傷割五情。如考喪9烏。如妣10喪。\n嗚。弟子傷如之何。嗟乎法身非一。示現無\n方。體營玆墳。形遊寂光。亦爲。來而不來。去\n而不去也。非聖智者。焉得知之。弟子忝\n統所命佛事。達弘仁天長兩天陛下。令聞\n故藤原左大臣。故良11峯大納言。現有藤原\n大納言。故伴參議。亦達承和皇帝。令聞藤\n原大納言權藤原中納言。傳之耳目。乃大師\n山迹。見之不見。逢之不逢。悔之恨之。弟\n子。雖一介凡夫。敢以師之。後未獲現生之\n得。冀有當來之因。不以銘心。何表所命法\n之有也。此私記三卷。有上中下。録其篇目。\n先發傳述一心戒文。云爾\n傳述一心戒卷上　在五文\n12一。被最初年分試及13弟得度聞傳宗旨文\n二。承先師命建大乘寺文\n三。荷表與之四條式達　殿上文\n四。冷然大上天皇書鐘銘文\n五。荷顯戒論達　殿上文\n傳述一心戒卷中　在一十14四文\n一。承先師命顯菩薩僧文\n二。年分度者勘籍之事申下民部文\n三。一乘戒牒度縁捺太政官印文\n四。一乘三學達弘仁皇帝勅二中納言文\n五。弘仁大皇書先師位記文\n六。大皇御筆書一乘戒牒文\n七。鴻鐘東塔成辨文\n八。造戒壇講堂料九萬束達天長皇帝下近\n　江國文\n九。宮中聽衆安居講師申宛寺家文\n十。菩薩僧位次官符達天長皇帝申下文\n十一。年分二度者不寄義眞圓澄兩大徳寄\n　中堂藥師佛并比叡1名神文\n十二。燈分達天長皇帝分爲於二分一分供\n\n 中堂藥師佛一分供三昧堂講法花經文\n\n十三。弘仁大皇御在所仕2拳大皇太后國\n　忌文\n十四。先師作六條式3戴國師國用文\n傳述一心戒卷下　在一文\n　造一心戒文　達承和皇帝上別當藤原大\n　納言成辨寺家傳戒文\n被最初年分試及弟得度聞傳宗旨文\n大同四年三月。荷摩訶止觀。赴大安寺。詣\n贈僧正勤操大徳房。爲讀法華經。不參大\n徳。經歴數日。數日後。頂禮大徳。大徳親云。\n某甲比叡大禪師所傳之旨。承之聞之。示云\n遊行多方者。猶4止留耳。將成試業者。速\n還登叡岳。努力努力。勿迴於迹。者承大\n徳命。亦還登東岳。委曲之状。令聞大師。大\n師即云。吾所學業。承之習之。者彼年夏間\n掻首無間。三部大乘。修練而學大義。彼年\n七月。參於大學。讀習漢音修練。5宿禰音博\n士6從五位下高7貞門繼。其年十一月。參於\n綱所。七大寺名徳。試於義旨。試於文意。文\n九第略第一。義八第略第二。被試漢音。8大\n學音博士大夫見定於二寺。大同五年正月\n金光明會。剃除鬢髮。被於袈裟。禮於大師。\n大師則云。吾心適9關思留於傳法之。關者\n一乘止觀被教授。三平等旨被指10撝。弟子\n之心明月如照。弟子之思一乘被停。弘仁\n三年四月十一日。於東大寺戒壇院受具足\n戒。一夏之中。戒壇之院與七大寺。新受戒\n師等。修練戒珠持犯之旨。承於景深律大\n徳。七月11旬。亦重登壇。受菩薩三聚淨戒。東\n大寺景深律大徳爲所依師。同十六日。登於\n金嶽。爲奉明神奉説法花。二七日間。彼願\n已畢。大安寺勤操。安澄二大徳。請景深律\n師講六卷抄。彼講律間。聞於六卷抄。同年\n九月。爲果渡海願。爲奉住吉大神。供一萬\n燈讀於大乘。隨於先師。修種種願。亦重大\n師入山階。維摩會。長慧律大徳。導於大師。\n參於食堂。藤12綱中納言。禮於大師。令入\n於食堂。彼時泰演大徳。明福大徳。面交於\n大師。彼此弟子。交此彼師。泰演大徳。導於\n先師。入於西大寺。一夜之間。宿於彼室。還\n入平安城。長岡乙國之寺。有海阿闍梨。先\n師相語。彼寺一宿。先大師海大師。交面稍\n久。發灌頂事。入高雄山寺。先大師。13從海\n大師爲果要期。受兩部灌頂。期彼此志。彼\n時之間。隨先師後。弟子光定。爲受一尊之\n法。留高雄山寺。弘仁四年正月。亦重登叡\n岳。不幾之間。亦更還於高雄。始從二月。法\n花儀軌一尊之法。受眞言大僧都傳燈大法\n師位空海阿闍梨畢。始從弘仁四年六月。\n修行三密。普賢觀念不息。天台深義。習於\n先師。隨先師後。參山階寺。與藤原故左大\n臣。彼寺義解大徳。義延大徳。共法師光定\n論高義旨。天台奧義。秀於法相宗。得論議\n高名於山階寺。弘仁六年三月十七日。參於\n殿上。14與15玄番寮頭16眞苑宿禰雜物。法師\n光定。共論天台高義。我宗深義。秀於眞苑\n宿禰雜物立義。到于今日。論議不息。委曲之\n語。多於彼間。萬之17壹載於此文。内供奉受\n一心戒比丘傳燈法師位光定。右大同五年\n正月十四日宮中金光明會年分二十一人例\n得度。今省寮僧18網。共授度縁如件。弘仁三\n年四月十一日。於東大寺戒壇院。受具足\n戒。東大寺傳燈大法師位奉實律師。爲戒和\n尚。東大寺傳燈大法師位景深律師。爲戒羯\n磨師。招提寺大僧都傳燈大法師位豐安律\n師。爲戒教授師。招提寺傳燈大法師位慧元\n律師。爲戒尊證師。興福寺大僧都傳燈大法\n師位長慧律師。爲戒尊證師。東大寺傳燈大\n法師位肆開律師。爲戒尊證師。興福寺少僧\n都傳燈大法師位修圓律師。爲戒尊證師。興\n福寺傳燈大法師位安叡律師。爲戒尊證師。\n招提寺傳燈大法師位安琳律師。爲戒尊證\n師。菅原寺傳燈大法師位勝19照律師。爲戒\n尊證師。弘仁十四年四月十四日。乞一乘戒。\n於1比叡峯延暦寺一乘止觀院。受自性清\n淨一心戒。前入唐天台法華宗内供奉付法\n傳燈大法師位義眞和上。爲一乘戒和尚。承\n和元年四月十四日。乞一乘戒。於比叡峯延\n暦寺戒壇院。受自性清淨一心戒。内供奉延\n暦寺傳燈大法師位圓澄和尚。爲一乘戒和\n尚\n承先師命建大乘寺文\n去弘仁九年二月七日。承先師命。爲傳於\n宗。建大乘寺。弟子白。大乘寺無此間。今頓\n爾何建一乘寺。先師命。汝授一乘號。弟子\n白。未建大乘寺。彼間不承一乘號。建大乘\n寺。彼時將承一乘號\n先師命。天竺有一向大乘寺。一向小乘寺。\n大小兼行寺。者弟子白。有此三寺。者將承\n所授一乘號。寺是2是則僧住所耳。先師授\n之以一乘定號。弟子承所授號畢。先師密\n命。應達大皇。并令聞左近衞藤大將。者不\n幾之間。四月二十一日。左藤大將封札來。其\n書云。必苦者人也。必救者佛也。況近亢陽失\n時。稼苗悉彫。倉庫已盡。何以利他。惟澄上\n人。圓教爲宗。常修平等3試。住一念驚彼\n眞聖則甘雨可降。百草皆滋。不4冥。左近\n衞大將藤原冬嗣謹状。同月二十三日。先師\n自書云。慈以與樂也。悲以拔苦也。此心此\n念。無不時憶。去年亢陽。慈悲之念。常痛常\n惱。但我主上。金色之育。兆民一子。帝堯之\n治。垂徳萬代。救旱要方。諸佛所説。貧道雖\n不才。深馮佛力。祈雨之状尋將奉陳。謹奉\n還使5將状。不宣謹状　弘仁九年四月二十\n三日卯時。山釋最澄。彼時先師建立大乘寺\n旨。令聞藤左大將。藤左大將則宣。且待須\n臾。藤左大將宣旨登山之日。令聞先師。先\n師即令。努力努力。勿忽勿忽。建立大道將\n守國家\n弘仁九年四月二十六日五更。奉資國主。發\n願奉資一切天神地祇。起恨怨神祇等。令\n離苦得樂。故定九院。令長講金光明。拔濟\n一切國裏百部鬼神等。令離苦得樂。故定九\n院。令長講仁王護國般若經。奉資大日本\n國開闢以來一切國主。御靈。延暦以前一切\n皇靈。並平崩怨薨王靈。臣靈。比丘靈。比丘\n尼靈。優婆塞靈。優婆夷靈。賢靈。聖靈及六道\n四生受苦一切龍鬼等靈永出三界。皆悉成\n佛。故定九院。令長講妙法蓮花經。歸命十\n方一切常住佛。歸命十方一切常住法。歸\n命十方一切常住僧。我等眞如實相中。無明\n顛倒境塵。晝夜恒受虚妄苦。覺心未發。如\n幻畏繁。是故。我今發弘誓。生死無邊我必\n斷。群生無數我必濟。願行無量我必修。佛\n果無盡我必證。敬白十方一切佛。一切法。一\n切賢聖。一切三界二十八天子。天民。龍王。龍\n民。夜叉王。夜叉民。乾闥婆王。乾闥婆民。阿\n修羅王。阿修羅民。迦樓羅王。迦樓羅民。緊\n那羅王。緊那羅民。摩睺羅伽王。摩睺羅伽民。\n大日本國一切天神王等。天神民。地祇王等。\n地祇民。鬼神王等。鬼神民。諸山王等。諸山\n民。諸河王等。諸河民。諸海王等。諸海民。諸\n林王等。諸林民。諸野王等。諸野民。結縁同法\n善知識。倶發無上菩提心。消滅前後七難\n等。風雨晝順時成五穀。夜恒護。大日本國\n主安穩。及皇后儲君。王子。公卿等。文武百官\n并元元。得見百秋常受樂。六度萬行無間\n修。紹隆佛種令不斷。上求下化盡後際　\n敬白同法宏勝靈。及以同法命延靈。乃至一\n切怨恨靈。諦聽般若甚深法。五蘊皆空。何\n用恨。三科十二四諦空。以無所得無6礙。以\n怨報怨怨不止。以徳報怨怨即盡。莫恨\n長夜夢裏事。可信法性眞如境。我今拔濟\n二靈苦。速證無上安穩樂。願得消除七難\n苦。二靈倶令修一圓行。同登一乘寶車而\n令遊佛位。奉爲二靈。新書寫一乘7妙蓮華\n經開講供養。種種福相資。二靈倶成佛。啓白\n十方一切常住佛。十方一切常住法。十方一\n切常住僧。菩薩。獨覺。聲聞衆。二十八天。梵\n王。帝釋。四大天王。大辯才天。大吉祥天。堅\n牢地神。將了知大將。二十八部。諸8夜叉神。\n大自在天。金剛密迹。普賢大將。訶利底母。五\n百眷屬。無9勢池龍王。10難陀龍王。跋難陀龍\n王。和修吉龍王。徳叉迦龍王。摩那斯龍王。優\n鉢羅龍王等。百千各眷屬。各發慈悲心。消\n除七難等降雨。11細雲雨洽。下膏雨等。衣食\n悉具足。無病長壽樂。倶修一乘行。同登四\n徳臺。一切恭敬常住三寶。我今坐禪。持念。轉\n經。禮佛。種種修福。永離龍苦。早得甘12露。\n並除七難。一切諷誦。三箇日中。修降甘雨\n法。降細之雨。不降大雨。四日之夕。到良峯\n右大辨曹司。先師之表。上於辨尊。則將光\n定。參於内裏。良＊峯大辨。達先師表。彼時\n1通夜。念於三尊。護命僧都。率四十大徳。\n講仁王經。彼四日中。不降甘雨。五日早朝。\n降大甘雨。光定相大賀。時賜修行滿位。亦\n重同年九月。賜傳燈滿位。左藤大將良＊峯\n大辨。令聞建立大乘寺状。即辨宣云。且待\n須臾。有他人云。僧光定師事不信之者。故\n是私記中載上表文。其表云\n沙門最澄言。伏奉今月二十二日墨勅。起\n自今月二十六日迄2于二十八日總三箇\n日。朕及公卿百官。一皆素食。歸心覺門。宜\n精進轉經。以副素懷。最澄。行闕精修荷天\n旨。竊以。五濁之世。聖人難3苦居。三災之時。\n人天倶痛。是故。月光利見。請護國法。4法王\n慈悲。開除難法。内張五忍之5蜜納。外防七\n難之大賊。是以。天台末學最澄等。寫般若於\n金字。獻智劍於6階下。誠願。安置深宮。朝夕\n孝禮。前導幸行。遊方爲衞。即二十六日。率\n山寺一衆。分頭修於轉經。細雲走峯。炎霞\n消散。細雨陰澍。白色復本。伏惟陛下。智慮\n眞正。不7&T025632;邪道。慈忍起世。賞罰順道。聖\n徳動天。天澤即降。豈最澄微物情誠感通。無\n任且慶抃躍之至。謹遣弟子一乘定。獻上\n寶經以聞。沙門最澄誠恐謹言。所獻仁王經\n來。即奉覽。隨和尚意。不敢暫離。惟悉之。\n幸甚幸甚。比來所祈之雨。已得8感應。是即\n和尚戮力之所致也。但恐9傳施之潤。不盈\n旬日。冀致護念。不怠念力。不宣　謹状　\n登山之日。先師含咲。授一乘定號。弟子承\n畢。先師密命。吾宗任良＊峯右大辨。存不存\n状。在宰官意。弟子承先師命。彼年五月八\n日。承先師事。令聞於良＊峯之右大辨。彼辨\n則宣。隨力可行。天下法師等。不許彼宗建\n立大乘寺。在叡山寺。且待須臾。爲調法師\n等意。彼年五月十七日。先師傳宗之札遣。良\n＊峯右大辨上書則云。護命法師等云。大乘寺\n無天竺。亦無大唐。亦無此間。某甲之状達\n殿上。大皇有勅。任大法師等。弟子登山。子\n細之状。令聞先師。有他人云。僧光定命不\n信其事者。故先師上表文入此書中。彼表\n文云。沙門最澄言。罽賓以西。大小別修。玄\n10團以東。半滿兼學。東西雖別。同期佛慧。究\n竟了義。純圓教一乘。妙法蓮華經。制問訊\n於小乘類。斷共住於講堂。當今依順經制。\n將勸後學。伏惟弘仁元聖文武皇帝陛下。徳\n合乾坤。明並日月。忠孝空古。禮樂新今。萬\n國歡心。兩蕃歸化天地相感。定治制禮。乃\n有先帝御願。天台一宗。韻高和寡。法重人\n弱。將訓未弘。鑚仰不至。誠須造一家式\n勸誨後學。大小別居。爭澄心道。山邑同心。\n竭護國忠。故唐表云。制情11候之逸躁。繋意\n象之奔馳。若不斂迹山中。不可成就也。伏\n望。自今以後。天台年分。毎年仲春三月十七\n日。差勅使一人。奉爲登12大尊靈。於比叡山\n院。依大乘得度。宗式如別。然則所傳佛乘。\n年年新興。能傳學生。歳歳＊法清淨。無任誠\n懇之至。謹奉表陳請以聞。伏願天慈賜垂矜\n13死。輕塵聽覽。追増14載汗謹言。承先師\n15命。達於陛下。荷於宗表。參左藤大將。建\n於大道。將守國家。利於後際。一乘之戒。傳\n流於16代。不絶無窮。到于今日。不忘先師\n命。後學禪衆。心留私記耳\n17三。荷表與之四條式達殿上文\n弘仁十年三月十五日。承先師命。守國護\n家。大乘厚力。菩薩深助。像法之末。七難易\n發。五濁之時。三災無不起。今須迴小向\n大。式四條文。國忌大乘三部。荷之達之者。\n弟子承先師命。荷於式文。捧國忌大乘。參\n於深宮。委曲之状。令聞良＊峯右大辨。即大\n辨宣。待刹那間將參内裏者。先師奉獻眞\n文。稱讃大乘功徳經一卷。説妙法決定業障\n經一卷。大方廣師子吼經一卷。右我大師南\n贍部州中天笠國一切義成釋迦文佛者。十\n九出家。三十成道。五十住世。説法利生。機縁\n已畢。薪盡火滅。其歳即當周國周氏穆王滿\n五十二年壬申春二月十五日。自爾以來。至\n于大唐大暦四年己酉。即當大日本國神護\n景雲三年己酉也。正經一千七百九年。始\n乃大乘上座文殊師利菩薩。安置大唐天下\n諸寺食堂。自爾來。至于大唐貞元二十二年\n丙戌歳。即當大日本國延暦二十五年丙戌\n也。正經三十八年。自佛入滅。至于大日本\n國延暦二十五年丙戌。正經一千七百四十\n七歳。始乃桓武皇帝發圓頓心。殖利生本。\n法花一乘宗。建立日本國。自聖帝登駕以\n後。弘仁十年龍集已亥季春三月十七日。\n敬寫三部大乘三卷。伏乞奉酬聖靈。不迴\n三乘暦劫衢。頓遊大乘大直道。謹奉進大\n皇。御覽了達御在家。擧彼式小大戒上座\n文。迴小向大戒四條文。1刻之如右\n凡佛寺有三\n一者一向大乘寺。初修業菩薩僧所住寺。二\n者一向小乘寺。一向小乗律師所住寺。三者\n大小兼行寺。久修業菩薩僧所住寺。今天台\n法華宗年分學生。并迴心向大初修業者。一\n十二年。令住深山四三昧院。得業以後。\n利他之故。假受小律儀。許住兼行寺。凡佛\n寺上座置大小二座。一者一向大乘寺。置\n文殊師利菩薩。以爲上座。二者一向小乘\n寺。置賓頭盧和上。以爲上座。三者大小兼\n行寺。置文殊與賓頭盧兩上座。小乘布薩\n日。賓頭盧爲上座。坐小乘次第。大乘布薩\n日。文殊爲上座。坐大乘次第。此次第坐。此\n間未行也\n凡佛戒有二\n一者大乘大僧戒。制十重四十八輕。以爲大\n僧戒。二者小乘大僧戒。制二百五十等戒。以\n爲大僧戒\n凡佛受戒有二\n一者大乘戒。依普賢經。請三師證等。請釋\n迦牟尼佛。爲菩薩戒和上。請文殊師利菩\n薩。爲菩薩戒羯磨阿闍梨。請彌勒菩薩。爲\n菩薩戒教授阿闍梨。請十方一切諸佛。爲菩\n薩戒證師。請十方一切諸菩薩。爲同學等\n侶。請現前一傳戒師。以爲現前師。若無傳\n戒師。請千里内。若無千里内。至心懺悔。必\n得好相。於佛像前。自誓受戒。今天台年分\n學生。并迴心向大初修業者。授所説大乘\n戒。將爲大僧。二者小乘戒。依小乘律。請現\n前十師。白四羯磨。請清淨持律大徳十人。\n爲三師七證。若闕一人不得戒。今天台\n年分學生。并迴心向大初修業者。不許受\n此戒。除其久修業。竊以。菩薩國寶。載法花\n經。大乘利他。摩訶衍説。彌天七難。非大乘\n經。何以爲除。未然大災。非菩薩僧。豈得冥\n滅。利他之徳大悲之力。諸佛所稱。人天歡\n喜。仁王經百僧。必假般若力。請雨經八徳。\n亦屈大乘戒。國寶國利。非菩薩誰。佛道稱\n菩薩。俗道號君子。其戒廣大。眞俗一貫。法\n花經列二種菩薩。文殊師利菩薩。彌勒菩\n薩等。皆出家菩薩。跋陀婆羅等五百菩薩。皆\n是在家菩薩。法花經中。具列二種人。以爲\n一類數。不入比丘類。以爲其大數。今此菩\n薩類。此間未顯傳。伏乞。陛下自維弘仁年。\n新建此大道。傳流一乘戒。利益而今而後。\n固鏤大鍾腹。遠傳塵劫後。仍奉宗式。謹請\n天裁。謹言。達此二通疏了。有言。無報。弟\n子欝結。十七日夕。大皇未有勅答。弟子\n其子細状。不知報於師。藤左大將。令聞\n返言。藤左大將達大皇。大皇勅於僧綱等。\n僧綱等有道者將宛行矣。僧綱等無道者不\n得宛行。口勅已了。四條式文。2賜玄番寮\n頭3眞薗宿禰雜物。雜物承於宣旨。告於僧\n都。僧綱等告七大寺。七大寺有心4有心大\n法師大法師等。無一乘戒。亦云。無菩薩僧。\n亦僧最澄奏状無道理矣。唱各各状達殿\n上。彼唱各状。取5玄番寮頭眞6薗7宿禰雜\n物。上弘仁8皇。不幾之間。良＊峯右大辨。勘\n返七大寺法師等各状。右大辨尊云。四條式\n文。賜僧都等。不賜七大寺法師等。者＊玄\n番寮頭眞＊薗＊宿禰雜物。告於僧都。不幾\n之間。僧都等造於表啓詞。七大寺法師等\n状上殿上。大皇勅内匠頭藤原是雄。爲令\n見9最法師。状置文殿。内匠頭。子細之状。\n告於光定。光定登山。令聞先師。先師命於\n光定。今計將得僧綱等表啓。無戒疏等。光\n定返下。令聞内匠頭。内匠頭垂於慈悲。表\n啓等文。授與光定。光定荷之。登山上於先\n師。先師作顯戒論。是論有以。伏欲天台一\n宗同法。片見留私記耳\n10四。冷然太上天皇御書鐘銘文\n案四條式文云。一宗傳法。固鏤大鐘腹。遠\n傳塵劫後。者前丹後守從五位下淨野朝臣\n夏嗣鐘銘撰。冷然太上天皇御書。冷然等二\n十三字。賜從二位大納言良＊峯朝臣。某甲自\n手書矣。\t如唐臣書\n琳卒文\t叡山延暦寺鐘銘等七十\n五字。冷然太上天皇御書。以玆知之。先師\n四條式文。繼南岳天台迹。而流永代後。案\n鐘銘文云。此山有頽。此銘無闕。者期千佛\n現。將傳三＊學龍花之朝。開深戒香。彌勒\n大導師。被開一乘佛位。南岳大師。大善大\n師。智者大師。僧照大師灌頂等六祖大師。叡\n山大師。眞言大師。義眞大師。圓澄大師。三\n綱一衆。無一師闕。交接龍花。今日深法旨。\n將悟龍花佛前。以一乘功徳。奉莊冷然太\n上天皇。奉莊淳和太上天皇。奉莊承和天\n皇。奉莊贈正一位左大臣兼左近衞大將藤\n原朝臣冬嗣尊靈。奉莊贈從二位行大納言\n兼右近衞大將良＊峯朝臣安世尊靈。奉莊\n別當從二位行大納言守春宮坊傳藤原朝臣\n三守。奉莊從三位權中納言兼行左兵衞督\n藤原朝臣良房。奉莊別當内藏寮頭從四位\n上和氣朝臣眞綱。奉莊參議行右大辨兼道。\n奧出羽按察伴宿禰國道尊靈。奉莊春宮坊\n亮從四位下藤原朝臣三成尊靈。春宮坊亮從\n五位上藤原朝臣是雄尊靈。式部小輔從五\n位上和氣朝臣弘世尊靈。丹後守從五位下\n淨野朝臣夏嗣尊靈。寄鴻鐘音。遊音聲佛\n國。將1利無邊衆生。塵佛子以昔善。交接\n天台宗。利益之事。送於後際。後2學諸賢人\n等。勿忌微功。生在何界。將悟深善。爲得\n實相。菩提山里之間。彼此遊行。念普賢智。\n修普賢行。一生之功。送七世父母。一宗功\n徳。送十界父母。天長四年冷然太上天皇書\n此銘矣。謹擧叡山延暦寺鐘銘。冷然3大\n上天皇御書。前丹後守從五位下淨野朝臣\n宿禰夏嗣撰\n法王出現。開示衆生。天台教迹。興佛同情\n明明智者。鷲嶺昔聽。雙傳定慧。載弘妙經。\n赫赫桓武。命玆澄公。乘杯求法。發彼童\n蒙。兩人年分。三昧興隆。弘仁御暦。闡揚遺\n風。文殊上座。因4脩唐例。住山一紀。圓戒\n異制。欲鏤鯨鐘。流號後裔。義眞法子。餘\n軌是繼。5丁未在歳。仲侶之月。事隼功滿。清\n音發越。四生福利。六道苦歇。此山有頽。此\n銘無闕。如代6宗帝書大聖文殊閣7額。惟\n8天長九年。發向法隆寺。講一乘經。述天\n台義。披延暦寺有慧思大師傳文。仰大師\n徳。相大義味。彼寺鏡慧禪師授南岳大師\n影。看師影尋傳文。爲留師迹。圖大師等\n影在延暦寺。後學諸賢。禮影而可知芳\n徳。看師以應知靈驗。律宗豐安大僧都。圖\n南岳大師等影。以奉在招提寺持堂。朝夕\n之勤。頂禮師影。知師恩信彼徳。自性清\n淨心。隨縁心深義。發自思大師流。大日本\n國聖徳太子。生9在皇家。思大師垂迹。在皇\n太子宮。作法花疏。亦法花經講岡本寺。從\n爾之後來佛法久。四月八日。七月十五日。知\n思之孝。報恩之行。流八島國。謹擧大師影\n銘文\n題南岳慧思大師影。弟子傳燈法師位光定。\n蓋聞。乾元資始。三辰著蒙于天。10神道資\n生。萬物動形于地。於是七代之賢。出於南\n岳。初依之位。顯於大唐。利生之徳。來於日\n本。妙法之經。講於大唐。一乘之疏。製於和\n國。三寶之名。傳於此間。謹案。景雲元年三\n月。天皇巡行諸寺。從駕聖徳太子寺。一首\n序云。隋代。南岳衡山。有思禪師。常願言。我\n沒後必生東國。流博佛道。其後日本國。有\n聖徳太子。生而聰慧。時遣小野妹子。躬隋\n天子。即太子教妹子曰。向於某處。取我法\n花經并錫杖鉢來。妹子奉教。尋訪將來。時\n人皆云。太子者是思禪師之後身。者於是歸\n依之者。盡發菩提。迴向之人。登常樂果。開\n示悟入佛之知見。尋求人。解三平等妙法。\n一乘三＊學。繼吾山家。四生。因玆度脱苦\n海。火宅之高車。昏河之大筏。昔聞不見。今\n見不聞。心11後未恩。意馬難調。遠期龍花。\n近爲佛因。長圖之也。永銘之也。不任歸\n心。上八韻作。其時日本第五十三葉。天長\n之十癸丑之歳五月十四12日庚子日　詩曰　\n日本來禪影。西唐在實形。眞容行寶刹。化體\n13人吾聽。智顗從身左。僧照親右亭。陳朝聞\n大喜。帝釋列香庭。信者三千有。賢人四者\n成。中14踏紅花裏。神遊妙典經。道傳空閑寺。\n宗流法界生。龍華看面色。叡岳禮尊靈\n題聖徳皇太子古迹\n　　　　　　　  延暦寺傳燈法師位光定\n禮額登霞影。身歸古迹空。宗將流萬歳。伏膺\n我靈公。夕仰天台教。朝聽南岳風。松邊悲\n昔迹。故室戀明工。自性三平理。心原四乘中。\n圓融名實道。智照號眞雄。顯法皇家裏。生蓮\n聖徳宮。思禪遊片岡。智者繼無窮。石累蘿青\n下。雲生牖隙通。禪塵飛王殿。法水滌煩籠\n題陳宣帝師大善禪師徳\n　　　　　　　  延暦寺傳燈法師位光定\n母禮悲泉者。金人授子寛。名香來15詆夜。武\n帝冀明閑。訪學文殊裏。羅僧赴蘇山。思師\n宜闡法。大善住眞關。忉利迴花色。賢居兩箇\n間。慈悲融臆内。奧意徹禪觀。定慧驚陳主深\n心入悦歡。玄風尋衡岳。萬乘欲清韻\n賦陳隋帝1王智者大師徳\n　　　　　　　  延暦寺傳燈法師位光定\n智擧圓輪迹。禪騰滿月宮。玄龍飛九色。班鳥\n呑神通。野雁銜花蕚。山獼入塔空。2神師在\n雙3腫。遇昔定光雄。智者聽靈鷲。思禪告樂\n風。猿吟白雲上。鸎啼碧樹中。懸河親玉石。體\n憩台嶺窮。影顯蓮池水。心遊理性融\n賦陳國師僧照禪師定水　傳燈法師光定　\n口在明光徳。心持定水泉。從師居大蘇。歴世\n4受天照。得藥宴家内。看梨衡5山前。陳朝爲\n國寶。主上傳香煙。佛供甘香果。僧旋藥味\n仙。入定慈悲室。安禪蒼海船。念處陳清戒。\n常光在體先。形被蘿薛納。定命起深賢\n荷顯戒論達殿上文\n弘仁十年三月三日。承先師命。爲建立大\n乘戒。可往在野寺護命僧都房。弟子曰。承\n僧6都命。其意如何。先師命。爲請僧＊都署\n名。弟子白。大乘傳戒成不成。事在於天子。\n不在僧都。不請僧都署名。先師命。我爲戒\n法體身不惜。弟子白。委曲之状。申令聞良\n＊峯右大辨。先師命。左右之事。任汝之意。同\n月二十一日。參右大辨。即上此書。良＊峯參\n議云。此書留之。爲保於師。披此書。而右\n大辨云。勿上書者。傳戒之事。在於天子。待\n有勅時耳。寄右大辨宣旨。不請僧都署\n名。請署名文云。比叡山小釋最澄稽首和\n南。元興大僧都足下。爲濟國家。迴小向大\n式。請署状。謹案大唐表制。以大唐大暦二\n年三月二十六日。臺山五寺。寺別置三七人。\n爲國行道。有闕續填其7人。令金閣等五\n寺常轉仁王護國及密嚴經。又改呉摩子\n寺。名爲大暦法花之寺。常爲國轉法花經。\n中書門下牒不空。其大暦二年丁未。即當\n日本神護景雲元年丁未歳也。又以大暦四\n年十二月。天下寺食堂中。置文殊上座。其\n制云。自分以後。8命天下食堂中。於賓頭\n9盧上座。特置文殊師利形像。以爲上座。\n10中門下牒祠部。其大暦四年己酉。即當日\n本神護景雲三年己酉歳也。自爾以來。至\n于日本弘仁十年己亥。正經五十一歳也。彼\n大唐國。弘大乘戒。保護天下。伏惟。日本天\n下。未置文殊之上座。未置五寺之常轉。頃\n年天災屡現。地妖方興。五穀不熟。四海飢\n苦。巿肆燒損。伽藍燒荒。誰佛子等。不慚\n愧哉。可不愼哉。可不愼哉。今我元興大\n僧都。帝心被簡。居四衆望。傳唯識燈。爲\n一人師。佛法興11已。唯屬僧都。誠願准彼\n大唐制。立此大乘戒。新置文殊之上座。別\n開大乘之大戒。然則主上攀弘法福。兆12麁\n除未然災。僧都雄名。遠流後際。向大薩埵。\n此門不絶。謹遣弟子光定。奉式請署名。一\n言國興。幸爲法13主。小釋最澄稽首和南。弘\n仁十一年二月ニ十九日。承先師命催於一\n人。令受一乘戒。不計其功。努力努力。爲\n傳我戒。發功徳意。菩薩瓔珞本業經云。教\n化一人。出家受菩薩戒者。是法師其福。勝\n造八萬四千塔。者聞此之語。爲滿萬行。\n爲功徳故。發最勝意。同先師心。令聞此\n事畢。14某年十15一月二十一日。令荷於表\n達殿上。彼表文云。沙門最澄言。去十月二十\n七日。内匠頭從五位下藤原朝臣是雄。幸宣\n口勅。僧綱等表對。令覽最澄法師。即附山\n僧光定。給叡山最澄。天雨流洽。枯木更榮。\n捧載慚愧。悚踴無地。最澄誠惶誠恐。以懼\n以忻。最澄聞。南天龍樹。織八不而破邪。東\n印馬鳴。立一心而16開道。存有護法。斷惡\n取空於群心。貴空青辨。遮有所得於諸見。\n天親菩薩。造佛性論洗五過失。堅意菩薩。\n作寶性論顯一究竟。印度之論。破邪顯正。\n大小之論。不勝載車。是以。唐朝法琳。製\n破邪論伏17博奕18可之見。秦代僧肇。作無\n知論示實相之義。寶臺上座。著佛性論。緇\n州慧沼。造慧日論。如是等類。歴代繁興。伏\n惟陞下承天19踐祚。聖政惟新。正法理國。與\n靈合契。謹案菩薩瓔珞本業經下卷云。又\n復法師。能於一切國土中。教化一人。出家\n受菩薩戒者。是法師其福。勝造八萬四千\n塔。況復二人三人。乃至百千。福果不可稱\n量。其師者。夫婦六親。得護爲師。授其受\n戒者。入諸佛界菩薩數中。超過三劫生死\n之苦。是故應受。有而犯者。勝無不犯。有犯\n名菩薩。無犯名外道。以是故。有受一分\n戒名一分菩薩。乃至二分三分四分十分名\n具足受戒。已上經文金口所説。迦陵鳥&T021400;鳴\n聲勝於諸鳥。發大心沙彌。荷鉢於羅漢。誰\n聞是法。不發大心。今斯法華宗桓武皇帝。\n爲國所建也。其兩箇度者。一乘出家。不求\n三車於門外。何用羊車之威儀。無樂化城\n於中路。豈過迂迴之徑哉。法花之日。知1文\n知家。何客作爲。何除糞爲。大功之賜。有珠\n有藥。2以何不翫。何因不服。明知。利生之\n徳。古今無比。護國之功。塵劫豈朽哉。梵網\n律藏。未翻大唐。雖然。心地戒本。傳授久\n矣。今依山家傳。但案一家式。謹請天裁。聖\n上問和。給式僧統。于時六綱剋念。振智\n劍於不3知。群釋用心。傾辨波於論庭。表奏\n進内。密待宗4&T063743;。於是帝心廣博。更給綱\n表。謹案表對。但陳小家詞。義理都5無愛\n博覽。泯三寺於日本。無諮新制。遮上座於\n文殊。闡門鳴鐘。雖唱無遮。然行算限升。\n無遮還恥。法界爲家。是觀心宅。建立僧房。\n是修身處。墮銑師破。乖梵網制。倒言之語。\n返罵和上。建教之妨。故犯内祕。昔大天。隱\n恥犯過人6忌。今叡山。顯玼求直道行。彼\n誑弟子於五事。此請佛戒於四條。理事天\n懸。何得儡同。又降律儀則稱我大乘。定上\n座則還向賓頭。恐蝙蝠兩舌矣。輒噵邊洲\n無顧比蘇。若嫌假名之菩薩。誰爲眞實之\n聲聞。引持戒向於六綱。推犯戒與於叡\n山。此則内犯第七篇。外背君子道。文義相\n違。具載別論。竊以。年分五宗也。國家之良\n將。人倫之資糧。兩海之舟船。彼岸之梯蹬。倶\n行倶用。則味同鹽梅。同説同傳。則聲等金\n石。何儻自宗。忽遏諸宗。但貴耳入口出。不\n能治内心。若無清虚之功。何排非常之\n難。今我弘仁。論於釋教。定於偏圓。道之必\n可興之時。行之必可7釋之日。小乘律儀。通\n於藏通。梵網三聚局於別圓。而今圓宗度者。\n受小乘律儀。忌梵網三聚。爭求名利。競散\n城邑。自去大同二年至于弘仁九年。兩業\n度者二十四口。住山之衆一十不滿。見前\n事傾。8時將改後轍。謹以弘仁十載藏次己\n亥。爲傳圓戒。造顯戒論三卷。佛法血脈一\n卷。謹進陛下。重願。天台圓宗兩業學生。順\n宗授戒。依本住山。一十二年。令不退山。四\n種三昧。各令修練。然則一乘戒定。永傳本\n朝。山林精進。遠勸塵劫。奉此功力。以滅群\n兇。上滋聖9喜無彊。承此兆人清泰。最澄。識\n謝一行。學恥毘壇。謹獻遇誠。倍増戰汗。如\n允許。進表請降墨勅。依無任傳戒之深。\n謹奉表陳請以聞。最澄誠惶誠恐謹言。荷三\n卷論。脈一卷。參内匠頭大夫藤原是雄曹司\n上之。不幾之間達論。頭大夫達主上申\n令聞。若成於事者。論留殿上。若不成事\n者。論令持光定。還送叡山。主上勅。有道\n者宛行。無道者不得宛行。内匠頭承勅旨。\n先於光定。子細之状。令聞先師。顯戒之\n論。雖達殿上。歴於三年。而不成矣。先師\n之病。歴於數日。而不痊平。戒事不成。先師\n之病。倍倍増之。弘仁十三年三月十七日。國\n忌之日。弟子命捨法海。達委曲之状。彼事\n旨者。受法之師。重病不息。命緒不幾。先帝\n御願。亦不成矣。亦天竺達磨。一乘之戒。傳\n於漢地。南岳思大師。降我日本皇家。傳於\n佛法。大皇勅約六宗而無僧都者。不許天\n台光定達矣。所上論者。不約六宗。約天台\n一宗。而達此論矣。大皇勅約天台一宗而\n無妨礙停止。玄番寮頭眞苑宿禰雜物。宣旨\n而勅主殿頭布勢朝臣海。10二海承勅旨而\n詔二中納言。弘仁十一年二月。承先師命。\n天竺不立記籍。亦無僧統。誠願。法華一宗\n天台兩人。依佛國法。不立僧藉。不預統\n攝。安置叡嶺。令得修學。大唐雜任有左功\n徳使。有右功徳使。今須差左功徳使。四時\n令檢校。其出身之法者。依此之旨。令聞藤\n原大臣。藤原大臣云。吾國無功徳使。有宮\n別當\t云云\t先師滅後。11宛寺之號。宛行別當\n之號。先師存日。弟子白。諸宗秀師任僧綱。\n而傳彼之宗。天台之宗秀師。任何色而令\n傳於宗。承先師命。任於綱維。令傳之也。\n弟子白。彼綱維師何。先師命。大唐永泰元\n年年中。新翻仁王經大徳青龍寺主沙門良\n賁筆受兼潤文翻經大徳大12安寺兼西明寺\n上座沙門懷13盛證義。翻經大徳大興善寺主\n沙門慧雲證義。大周長安三年年中翻經沙\n門荊州玉泉寺主弘景證義。翻經沙門大周\n西寺寺主法藏證義。翻經沙門七寶臺上座\n法寶證義。翻經沙門大福光寺都維慈訓證\n義。以是綱維住於寺。而令傳於宗。者弟\n子承命之日。不成寺家事。先師滅後。成寺\n之號。存是之命。以弘仁十四年。令聞伴\n別當。伴別當命之。可行先師風。者以彼\n之年弟子白。以圓澄大徳。任延暦寺寺主。\n任忠師不承之也。亦重弟子白。以義眞大\n徳。任延暦寺上座。仁忠師不承之也。有此\n之由。而不成玆政。仁忠師滅後。天長年中\n弟子白。義眞大徳。將行是事。義眞和上。忽\n遷化矣。遲遲之状。在于今日。宗後賢人。悉\n子細状。案顯戒論文云。圓教法泉開心地。\n圓機衆生得見水。一1乘年年雙。圓教三學\n未具足。二學雖2芽未戒學。是以觸鱗請\n圓戒。者弟子依先師命。令備戒學。而里山\n往來。令聞聖朝賢臣。作于戒學。以弘仁十\n四年。爲調人意。且聞定一人座主。未宛綱\n維。到于今日。猶尚不息。人意不調悲不行。\n先師命。遇時亦難。遇人亦爾。聽教亦難。時\n教人三種。熟極難之也。弟子久在山家。求\n深法理。爲成於佛。爲得菩提\n傳述一心戒文卷上\n\n\n2.傳述一心戒文卷中\n　　　　　　　  天台門人延暦寺戒壇院\n　　　　　　　知事傳燈法師位光定撰\n夫以聞法身如來。有實相戒。等覺之人。不\n知戒質。十地之人。非看珠色。大師求之。\n大日本人。未入唐前。披一切經。璿和尚\n經覽於叡岳。進和上經檢於東嶺。入唐之\n日。登於天台智者山門。得佛戒文。三種之\n文。來於山家。戒體留山迹。戒珠研戒場。存\n生師宣。我宗之人。乘大白牛。乘家之内。不\n乘家外。一乘三學。在於圓宗者。弟子承旨。\n欲留永代。仰三尊力。念師之靈。命緒不\n幾。作是之文。大師入滅。十有四箇年。荷於\n戒珠。迴於皇庭。一介之身。期於龍華。知恩\n之心。豈朽之也。恩報之徳。亦滅之也。於是\n先師。萬法不相。一心安住。大悲已圓。大智\n亦滿。是知。萬法是一心之資。一心是萬法之\n本。本謝而縁息。本立而道成。大悲既陰於\n群生。大智亦施於衆品。雖身不遊於天竺。\n其心已至於天竺。後學雲集。如雲起於高\n岳。緇徒霧卷。若霧滿於深&T023311;。歴名山頓申\n佛事。功徳周備。福報莊嚴。逢于一乘寺。歎\n未曾有。須達買園之所。加以布金。祇陀捨\n樹之晨。廣開精舍。昔聞不見。今見不聞。然\n玆山庭。大開大方便之門。廣建戒場堂。心\n源之戒未傳。一乘之戒難得。不勝仰心之\n深。乃作承戒之文\n承先師命顯菩薩僧文\n先師云。今我山家宗。寄安樂行品文。不依\n小乘戒。而依大乘戒。約法華意。而於火宅\n之内。乘大白牛車。於家之外。不乘大白牛\n車。自初到後。受菩薩戒。而爲菩薩僧。修\n持自性清淨三學。而不留迂迴之道。直往\n寶所。得於佛果。何以知之。諸法無行經。喜\n根名比丘菩薩。法華。常不輕名比丘菩薩。\n左溪大師碑云。梁魏中。有菩薩僧。菩提達\n磨是。爲守護國家。宗年分度者。成菩薩僧。\n而令修自性清淨三學。故達表矣。弘仁十\n年三月十五日。承先師命。荷於表而上良\n峯左大辨。彼表文云。沙門最澄言。請迴小\n乘儀戒。永爲菩薩僧事。天台法華宗年分\n度者二人。最澄聞。如來制戒。隨機不同。衆\n生發心。小大亦別。文殊頭盧。上座位別。一\n師十師。羯磨全異。乃有法華宗年分兩箇得\n度者。登天桓武聖皇帝。歸法華宗。新所開\n建也。伏惟。弘仁元聖文武皇帝陛下。徳合\n乾坤。明並日月。文藻絶古。4鉤鉤新今。萬\n國歡心。兩蕃歸化。定治制禮。今正5華是\n時。誠須兩業出家。永迴小乘儀。6固爲大乘\n儀。依法經制。不交小律儀。毎年春三月。先\n帝國忌日。於比叡山寺。與清淨出家。爲菩\n薩沙彌。授菩薩大乘戒。亦爲菩薩僧。即便\n令住山修學。十二年。爲國家衞護。福利群\n生。國寶國利。具如宗式等。天恩開許。先帝\n高願。載載彌興。大乘戒珠。7禮禮清淨。弘仁\n爲源。傳此大戒。請以聞。伏乞。慈賜垂矜\n允。輕塵聽覽。追増戰汗謹言。弘仁十年三\n月十五日。前入唐天台法華宗沙門最澄上\n表。將造顯戒論。而亦重上此表矣。雖然。諸\n僧都不許。而事猶不成。弟子爲利有情。發\n廣濟心。亦重發願。天月入清水。我心亦如\n之。實相之月。入於清水。發願不息。發願必\n成。感願力而一生成辨。一宗成辨。佛事送\n於後際。爲利有情\n年分二度者勘籍之事申下民部文\n弘仁十三年六月四日。大師遷化。遷化之一\n七日後。菩薩僧官符下畢。弘仁十四年三月\n十七日國忌日。兩箇之人。得度已畢。此勘籍\n甚難。不知彼旨。此彼煩惱。仁忠師云。玄番\n寮。二度者勘籍也。法師光定云。顯戒論云。\n天台宗二度者。不預僧籍。不屬僧統。者何\n況玄蕃寮。不知勘籍之由。爲成於事。法師\n光定。白故伴參議。去弘仁元年。法師光定。\n勘籍之時。治部省允録二人。民部省允録二\n人。彼此相交。成於勘籍。是以知之。延暦寺別\n當。在大政官左中辨。召於民部省之允録二\n人。欲勘天台宗度者籍者必成彼事。令聞\n已畢。伴左中辨。聞而以後。課於民部省。則\n彼省云。下官符而可成勘籍矣。延暦寺別\n當權中納言從三位兼行皇后1宮大夫左兵\n衞督藤原朝臣三守。從四位下行左中辨勳\n六等大伴宿禰國道。二別當達殿上。而勘籍\n官符。下於民部省。自爾以後。宗二度者。勘\n籍之日。不往官所。在於山裏。得於度縁。法\n師光定。承先師命。爲傳於宗。勞而奉仕。伴\n左中辨。不幾之間。位登於參議。功徳之助。\n將見龍華。傳宗之功。顯於後際。我宗同法。\n察興法由。先師之功。成於滅後。弟子之志。\n送於師所。一切諸佛。將悉功徳。一切菩薩。\n知傳法事。因此之功。不墮二十五有也。有\n心之人。知二大夫功深也。傳法之人。在於\n高位。二別當之功徳。不可量。以此之志。令\n知將來。天台一宗年分之人。勘籍之事。令\n告知於後際。法師光定。委曲之状。傳流於\n寺家。一宗同法。悉二人勘籍由\n一乘戒牒度縁捺大政官印文\n弘仁十年三月二十日。先師命於弟子。爲\n濟國家。迴小向大式。請署状於護命僧都。\n而弟子承師之命。參僧都所。令聞師命。彼\n命之状。度菩薩僧。將守國家。僧都云。大唐\n無菩薩僧。亦無別受菩薩僧。有通受菩薩\n僧。弟子云。無別受菩薩僧而有通受菩薩\n僧者。不知彼志。僧都云。約大乘而無剃\n除鬢髮。約小乘而有剃除鬢髮。歴於小乘\n而有受菩薩戒僧。不歴小乘無受菩薩戒\n僧。歴小乘而有受菩薩戒僧。無此別受菩\n薩僧。故不許署状。弟子登山。令聞於師。僧\n都之署状不許之事。師云。僧都不披一切\n經。亦不披一切論疏。故云無別受菩薩僧。\n而有通受菩薩僧。弟子白。披一切經。有別\n受菩薩僧者。承彼僧號。師云。諸法無行經。\n喜根名比丘菩薩僧者。法華經。常不輕名\n比丘菩薩者。具如顯戒論。弘仁十三年六\n月。先師沒後。官符下畢。成官符間。雜事巨\n多。弘仁十四年三月。試年分而成於山家二\n人。而授度縁日。別當伴右大辨云。大政官\n印捺度縁。而不捺戒牒。者弟子白。護命僧\n都。與先師共諍於菩薩僧。計此之志。不\n捺印於戒牒者。後代比叡受戒之事不成。\n今須戒牒度縁大政官印捺之。而可授與\n一宗僧等。而後可成建大乘寺。伴右大辨\n承此之理。奏殿上。而成度縁戒牒之事。弟\n子白。以大政官印。捺之受菩薩戒比丘光定\n字上。伴右大辨云。依何之文可爾。者弟子\n白。義眞大徳大唐受戒戒牒寄之。捺之被\n用此事。御書戒牒文上捺之。今現有御筆\n戒牒文。弟子雖不敏。而承先大師命。令辨\n山家佛事。以此功徳。奉報先大師厚恩。奉\n謝國家大恩。亦留於當來之代。弟子微身。\n生於龍華。奉看彌勒佛。亦奉看於南岳天\n台。大師傳法之事。非獨僧志。令知義眞大\n師。而成辨寺家政。亦住持佛法之事。令知\n伴右大辨。而作於官符。以一事同法。片目\n看此之文耳\n2弘仁大皇書先師位記文\n先師。蒙國厚徳。建立佛法。爲報國恩。披\n一乘教。爲奉守護大皇鴻基。護國之法置\n永代。後柏原大皇。詔式部少輔從五位上和\n氣朝臣弘世。弘世。仰治部省。公驗之3父。授\n於先師。彼文云。國昌寺僧最澄。年四十。臈二\n十。右往於平安城東嶽比叡峯。精進練行。十\n有五年。搜念誦之祕法。慕天台之高蹤。延\n暦二十三年歳在甲申四月。奉詔渡海求道。\n詣於台洲國清寺智者大師第七弟子道邃\n和尚所。求得天台法門二百餘卷。還於越\n府龍興寺。遇天竺無畏三藏第三弟子鎭國\n道場大徳内供奉順曉和尚。入灌頂壇。受\n三部悉地法。并得陀羅尼法門三十餘卷。種\n種曼荼羅圖樣十有餘4墓。念誦供具等。取\n台洲5判吏陸淳明洲刺史鄭審則印署以二\n十四年歳在乙酉六月。還來復命。詔有司\n令寫法華。維摩等經疏七通。選三論法相\n學生總悟者六人。更相講論。又以同年九月\n一日。有勅。於清瀧峯高雄寺。造毘盧遮那\n都會大壇。令傳授三部三昧耶妙法。預灌\n頂者。總有八人。苦行之力。果志早歸。聖徳\n所感。遂弘此道。今被右大臣宣稱。奉勅\n入唐受法僧二人。宜1合所司。各與公驗。彌\n2勒精進。興隆佛法。擁護國家利樂群生。\n者省依宣旨奉行。者先師依先帝公驗。而\n大法師義眞。法師光定。宛行戒壇院別當知\n事。寄是之旨。共知傳宗事。具如弘仁九年\n宛九院別當等。又弘仁元年。大皇勅入山\n階寺。並授傳燈法師位。從其元年。到于十\n二年。諸宗僧綱。不擧先師。不授大法師\n位。同年十二月。令聞閑院藤大臣。藤大臣\n云。我不知子細。諸宗僧綱。早達大皇。欲被\n授大師位。者弟子白。僧綱達大皇。而不叙\n大法師位。藤原大臣云。我不知彼禪師被\n授先先位記。弟子白。柏原皇帝。施與公驗。\n閑院大臣云。持彼公驗來。弟子持公驗而\n參左近衞曹司。閑院大臣。看公驗文。怪之\n歎之。大臣云。先帝。嚴公驗文施與大禪師。\n者而今達大皇。將叙大法師位。十三年春。\n大皇帝。震龍筆而書傳燈大法師位文。而\n施與先師。以爲後代永珍。如唐大宗帝書\n慈恩寺碑。又同年十一月。大皇帝贈哭澄\n上人六韻御書之詩書於奇紙。施與先師\n影前。後代靈珍。後學永寶。無得而稱。乃有\n翰林文人上官十有餘哲。奉和御製。各探六\n韻。以爲卷軸。看人斷腸。聽人流涙。如梁帝\n哭達磨大師。似唐臣傷法琳大師。弟子承\n大道可傳流。聽菩薩之僧。可護國。由雖\n許行菩薩僧。而未備護國之徳。雖歴一\n紀。而未看秀才師。先師披一切經。尋一切\n疏。傷不被傳道。欲可被傳道。弟子隨先\n師後。承聞佛法興廢。大唐傳奕。損於佛法。\n唐代法琳。救於佛教。傅奕。狂悖甚於小兒。\n法琳。救法明於教文。僧統。隱戒過於傅\n奕。先師。顯戒超權宗戒。天地開闢之後。未\n有如奕狂人。法琳。斷骨救諸宗教。彼傳\n奕。誑損佛教宗。法琳。痛心助佛法僧。先\n師。對諸宗建立一乘戒。琳見傅奕所上之\n事。五内分崩。六情破裂。先師看僧統所上\n之奏。慨一乘戒未萌皇庭。顯戒明據。達弘\n仁朝。我大皇帝。愛憎之心。捨於佛教。佛宗\n之珍。令滿於天下。赴萬國心。當一人度。扶\n危救苦。徳高往帝。存心三寶。留意福田。\n出家之人。莫不咸戴天澤。弟子以一乘力。\n報國家恩。以一乘戒。報先師恩。爲佛宗\n家。不爲餘事。爲傳宗事。仕三代師。圓宗\n功徳。將生龍華。以法施功。將生佛家。我宗\n後學。悉知微功。入死門後。共相誓願。爲\n向彌勒。爲悟一乘。弟子。不知手之舞之\n足之踏之。有心道俗。一片之目。入此私記\n耳\n一乘戒牒書御筆文\n弘仁十四年六月。先師忌日。爲報於恩。達\n殿上。御書戒牒事。彼状云。弟子承先師命。\n彼時師云。爲我勿作佛。爲我勿寫經。述\n我之志。者臨終之時。深欲傳一乘戒。寄此\n之旨。爲果師志。美作介藤原常永大夫。寄\n遺言事。達弘仁大皇。大皇勅許。嚴筆書微\n僧戒牒。而恩勅賜之。不朽之寶。收於微身。\n達御筆戒牒由者。義眞和上。爲成戒和尚。\n先大師存生之日談語。必爲戒和上具如血\n脈。爲義眞和上戒師時。仁忠師云。此師不\n用。有雜之咎。法師光定。不忘先師命。猶\n實不息。爲戒師事。亦重達之。弘仁十四\n年四月。冷然院御在所。書現在傳戒師前入\n唐受法比丘叡山延暦寺天台法華宗付法傳\n燈滿位僧義眞文畢。如梁武帝書達磨大師\n碑。華嚴題。今我大日本國弘仁文武聖帝雄\n筆。奇妙希世靈珍。御書戒御牒。流布萬代。我\n一乘戒。久住國家之永寶矣。治天下隙。御\n筆揮勢戒牒爲珍。看仰緇素。目不暫息。歡\n悦隨喜。劫盡豈窮恩。勅賜法師光定。從爾\n時來。到于天長十年。新受戒師。別授戒牒。\n以此廣作佛事功徳。謝先師恩。以天長十\n年七月四日。而義眞和上。忽遷化矣。而間有\n彼諍論。而不定於傳法之主。歴於八箇月\n間。而有諍論。以天長十年十月二十八日。而\n作拙表上承和皇帝。亦作傳法由文。上別\n當從二位行大納言守春宮坊傅藤原朝臣三\n守。雖進書而諍論不息。表書二通。在傳\n述一心戒下卷。以承和元年正月而作此下\n卷。並作表一通。以彼年二月下旬。亦重達\n承和陛下。亦重上藤大納言。二通文意。爲\n傳於宗。雖有高道。而無耆年人。不弘於\n彼道。雖有耆年人。而無高法不被弘此\n耆年人。人法合而深法被弘。爲傳於戒。亦\n重傳戒之表達承和皇帝。委曲之状。令聞\n從三位權中納言兼行左兵衞督藤原朝臣良\n房。圓澄和上。爲令在戒和尚。彼上表文云。\n沙門光定言。光定傳聞。護國治家。佛戒尤\n要。除災招福。戒力最深。去天平年中。鑑眞\n和上。荷於戒珠。照於海東。聖武皇帝。於東\n大寺大佛前。承於和尚戒珠。兩箇戒壇。建\n於兩寺。治天下以傳律法燈。延暦年中。桓\n武皇帝。詔最澄空海兩師。天台眞言兩宗。\n訪於大唐。求於西隣。法施恩秀萬歳。護國\n用足古今。弘仁天長兩箇之年。勅藤原大\n臣。施行一乘戒。彼新戒壇。建於叡嶺。治天\n下法。在於鴻基。伏惟皇帝陛下。上應乾心。\n下協黎願。補天以麗三象。紉地以安九重。\n生民蒙再造之恩。釋門荷中興之賜。返淳\n朴之風。行無爲之化。於是。傳山家戒。此間\n未弘。天台戒體。來於海東。一乘三學。來自\n西海。弘仁之年。將弘此戒。師早沒。天長末\n年。義眞法師。忽遷化。而大法師最澄。以一\n乘戒。授弟子圓澄法師。則是法師。爲一衆\n首。伏請天裁。爲護國家。來四月十四日。一\n乘之戒。令授未授戒人。然則。戒施徳秀永\n代。治國能流百代。繼戒師於山門。紉戒旨\n於將絶。定和上於次第。開律儀於後學。不\n任仰至。護國寶戒。保家法珍。下卷謹上金\n闕。塵黷威嚴。伏増悚息。謹言。承和元年二\n月十八日。傳燈法師位光定上表。從爾時\n來。到于今日。新受戒師。別授於戒牒。我一\n宗同法。片目入此私記耳\n1一乘三學達弘仁皇帝勅二中納言文\n弟子以弘仁十三年三月十七日國忌之時。\n而一乘戒由達大皇。彼十七日。大皇御前。有\n玄番寮頭眞薗宿禰雜物。雜物大夫。把一枚\n書。在御在所。内匠頭藤原是雄大夫也。登\n於御前。在雜物大夫東邊。是雄大夫。雜物大\n夫手之書。取之讀之。達大皇。弟子見之。先\n師自手作書也。彼書云。自性清淨虚空不動\n戒。自性清淨虚空不動定。自性清淨虚空不\n動慧。欲傳此戒。佛法在賢公之口。速疾達\n大皇而宛行之。者是書。日終在大皇後。彼\n日垂盡。黄昏之時。弟子白。最澄法師。受重\n病而命緒不幾。不許傳戒者。先帝御願\n不成就。最澄法師。入於唐而受三學旨。彼\n事不成者。不被傳戒。大皇勅上顯戒論者。\n六宗法師等不許之也。依最澄法師申無\n僧綱。弟子白。上顯戒論者。約天台一宗而\n不約六宗。大皇勅不約六宗者無事。無\n事亦大皇勅雜物。宣旨事輕而不成。爲重\n宣旨。詔二中納言。諮於僧綱。彼二中納言\n者。良峯中納言。藤原權中納言。嚴勅承主殿\n頭布勢朝臣海。弟子白。傳戒師師相承事者。\n從南天竺。至于日本。南天竺王第三王子菩\n提達磨。一乘之戒。受優婆2拙。至于漢地。\n南丘慧思大師。於靈山。一乘之戒。親受釋\n迦牟尼佛。慧思禪師弟子智者師。一乘之戒。\n令授隋天子。天子請戒文。略擧之。故躬製\n請戒文云。弟子基承唯諾弟子白。晋王方\n希淨戒。妙願積善。生在皇家。庭訓早趍。胎\n教夙漸。福履攸臻。妙機須悟恥崎嶇於小\n逕。希優遊於大乘。咲息止於化城。誓舟航\n於彼岸。開士萬行。戒善爲先。菩薩十受。專\n持最上。能仁奉爲和上。文殊冥作闍梨。而\n必籍人師顯傳。聖授自近之。遠感而遂通。\n波侖罄髓於無竭。善才亡身於法界。經有\n明文。非徒臆説。深信佛語。幸遵明導。禪師\n佛法龍象。戒珠圓淨。定水淵澄。因靜發慧。\n安無礙辯。先物後己。謙挹成風。名稱遠\n聞。衆所知識。弟子所以虔誠遙住。命檝遠\n迎。毎慮縁差。値諸留難。亦既至止。心路豁\n然。及披雲霧。即鎖煩惱。今開皇十一年十\n一月二十三日。於楊州總管金城。設千僧\n會。敬屈授菩薩戒。戒名爲孝。亦名制止。方\n便智度歸宗奉極。即於内弟。躬傳戒香。授\n律儀法。告曰。大士爲度遠濟爲宗。名實\n相符。義非輕約。今可法名爲總持。王頂受\n其旨教。曰。大士。禪慧内融。導之法澤。輒奉\n名爲智者。慧思禪師。生和國而弘佛法。又\n慧思大師。與達磨大師。共生於和國。大唐\n國衡州衡山道場釋思禪師七代記云。往年。\n西國有一婆羅門僧。其名達磨。此人應化。魏\n文帝即位大和八年歳次丁未十月。到來漢\n地。徘徊衡山。吟詠草堂。於是達磨。道場之\n内。六時行道。問思禪師云。汝此寂處。幾年\n修道。思禪師答。二十餘年。達磨問。何見靈\n驗否。何被威力否。思禪師答。不見靈驗。\n不被威力。達磨良久歎息云。禪定易厭。濁\n世難離。余忽遇素交。滅塵劫之重罪。暫隨\n清友。長植來生之勝因。阿師阿師。努力。努\n力。何故化留此山。不遍十方。海東誕生。彼\n國無機。人情麁惡。貪欲爲行。殺害爲食。宜\n令宣揚正法。諫止殺害。思禪師問達磨。誰\n人。答余者虚空。相談已訖。向東先去。凡思\n禪師。來到此山。所由不知。遠祖不聞。七代\n往生之身不謬也。所以生和國之王家。哀\n矜百姓。棟梁三寶。者彼十八日早朝。參良\n峯中納言左衞門曹司。上件勅旨。令聞中\n納言。即納言云。勅詔藤原權中納言。在雜\n物所。顯戒論取之上權中納言\t云云\t亦彼十\n七日。雜物達太皇。護命法師等云。最澄法\n師。下西大寺。而覆讀顯戒論。將定此道。太\n皇勅。爲傳天台宗。最澄法師。下於西大寺。\n共諸法師等。讀於論文。他宗法師等。如打\n最澄法師頭。如犯左右身。者忍之能傳之\n者。弟子上件勅旨登山令聞先師。先師答\n云。天台戒體。他宗律師等。聞之不知。景深\n律師。聞之不知此語之趣。令聞良峯中納\n言。委曲之語。多於心中。同年六月。大師遷\n化。持是事旨。建立延暦寺。成辨寺家政事。\n一宗同法。片目入此私記文耳\n鴻鐘東塔成辨文\n以弘仁十年三月。弟子持鴻鐘樣。上良峯\n左大辨。看此樣了述旨云。且待須臾。勿出\n鐘樣。成事之後。可出此樣。忽然之間。弟子\n持鐘之樣。參内裏右近陣。左近大將藤原\n大納言。披之看之。在同所良峯左大辨云。\n火急可出於外。弟子不知赴面。忽然之間。\n令持小童。出左衞門曹司。彼十日夕。良峯\n左大辨云。未成宗事。勿作鴻鐘。成宗事\n後。可作此鐘\t云云\t登山令聞先師。先師云。\n左右之事。隨尊之宣耳。如辨命旨。成辨宗\n事以後。作於鴻鐘。雖有知識銅。而猶銅不\n足。良久之間。未成鴻鐘。弘仁年中。雖成\n宗事。而未成鴻鐘。寺家之内。有聊事者。\n擧衆散動。心身不調。發計而言。早將作鐘。\n以鐘聲將調衆心。將進之人不遮。不進\n之人不呵嘖。發此計間。天長太皇。奉轉\n金剛般若一萬卷。其時僧七十。布施賜施生\n1絶二匹調布等。留賣此施物。成四五百貫\n銅。將造鴻鐘。老僧加入銅七貫文。爲利\n有情。建立東塔。時先師云。好堅禪師。一身\n作此塔。而可得度矣。雖有此事。好堅禪\n師。一身不堪作塔。歴於多日。未成辨之。\n弘仁十三年。大殿藤原内侍專。叙從三位。其\n時弟子白。粟田乳母口傳。令聞於專。大師\n作功徳事。未成此事。位祿片物。可施與工\n夫等。專述於状云。大功徳事。不告於吾。\n在遲遲事。弟子白。約宗有大勞。令聞藤大\n臣。寄此之事。不令聞之。不幾之間。專行\n之事。令聞藤大臣。不幾之間。達弘仁朝。四\n百斛料。下於近江。配三百俵米。而下於此\n料。好堅禪師。專掌於塔。作塔功徳。作大\n師願。預年分度者。而作於僧。其名曰天照\n師。弟子亦爲成大師願。爲功徳故。造塔料\n物。令聞於專。雖然。未成於彼此塔之調\n度。自此之後。宗後賢人等。必可成此塔。藤\n原閑院大臣厚恩奉謝功徳海。藤原内侍專\n厚恩奉謝佛海。弟子亦爲傳宗故。隨力堪\n能。成辨此塔。以二種功徳。將生龍華。頂禮\n彌勒。悟一乘義。得菩提記。奉禮思大帥。\n智者大師。亦云。鐘銘興於顯戒。比叡山寺\n募縁。造息苦鐘。鐘壹口。高大隨知識銅。者\n結縁知識。頭參萬餘人。擬三萬燃燈佛數。頭\n別隨力勸化。銅大一斤以下。白銅小一斤\n以下。食料米二合以上。功錢一文以上。發\n清淨心。相加此鐘。爲令信自他人。擧先\n師文中。以寄心緒。其文云。忝聞。息苦妙術。\n鐘音最勝。集衆好嚴。揵槌尤要。故能罽賓\n眤吒。脱刀輪於千頭。隋朝智興。足夢絹於\n千返。所以支那天子。鑄鐘遠贈於天竺。日\n本聖帝。造鐘近懸於精舍。銀地之上。鐘聲\n滿谷。金地之邊。鐘響數里。今我比叡峯。日\n本國名山。平安城東岳也。東臨近湖。朝日\n垂影。西望帝苑。夕月爲郭。南通海門。北\n玄羅嶽。是以。延暦之歳。開圓宗於蓮華。弘\n仁之年。題定慧於金字。兩箇出家。歳歳天\n長。一乘傳燈。年年地久。禪室寂靜。2搥上行\n列。房舍垂帷。谷側開窓。白雲時來。青天近\n頂。最澄義眞丹福成3寺。大唐貞元。訪師\n4支於天台。見大鐘於國清。禪客候時。聞\n鐘出定。竊以。金銀七寶。順業有無。集衆\n七具。隨方亦別。伏惟。日本天下。金山東秀。\n金粧繁興。銀島西峙。寶盞無之。鐵濱往往\n散諸洲。銅岡峨峨出長郡。金種甚多。何振\n破竹。銅聚無盡。豈假吹螺。是故。維弘仁十\n年龍集己亥夏四月。於比叡山。鑄息苦鐘於\n禪院。傳火血刀於塵劫。&MT02726;文不朽。鐘銘無\n損。盍記聖記。哲銘宗銘。時哉。鐘上有八\n院。將鏤忍草。夫像法獨善。如來不許。末世\n勸化。釋尊稱歎。一身難辨。衆力易成。伏乞。\n聖主降恩。哲臣垂徳。吠舍加銅。首陀足供。\n鑄成大鐘。謹馳數字。代己身捉。最澄誠惶\n誠恐謹言\n造戒壇講堂料九萬束下近江國文\n先師預戒壇。弟子謬預戒壇院知事。經歴\n數日。欲成此院。不幾之間。大師遷化。大師\n入滅之後。不知其趣。身仰三尊。心寄師靈。\n良峯中納言賢尊。存生之日。恒常談語。吾心\n存叡嶺。欲託生佛家。者中納言賢人。攀登\n叡嶺。禮大師影。弟子不覺兩目之涙下於\n老顏。賢尊亦下兩目涙。一夜留有。弟子憂\n色白。東大寺戒壇。雖小乘壇。而嚴清無比。\n登壇受戒師等。恭敬如佛。亦入灌頂壇。欲\n得本尊。彼心謹厚。無左右思。亦無雜念。今\n此受戒。無壇無堂。雖受大乘戒。而恭敬不\n厚。所以建立壇堂者。賢納言大恩之力。中\n納言云。某甲雖高官任。而無勢力。雖爾。隨\n力許出。者微僧諾云。悦色低頭而忻悦不\n少。證人内供奉義眞大徳。伴之禪師。彼月。\n微僧參冷然院國忌。美作守藤原是雄大夫\n傳云。吾師懃慇憂語戒壇堂宣旨。以昨之日。\n下於太政官良峯右大將\t云云\t承是傳命。承\n伴參議太政官曹司。參議親云。下戒壇宣\n旨。五間之堂一字可作。微僧白。爲在戒和\n上。可作細殿。參議云。細殿無用。微僧白。若\n無細殿者。有風雨時。彼日何所將宿。故猶\n可作細殿。亦更宣旨可下。爲細殿作加。爲\n勅使一人來宿。五間檜皮葺一宇。南北有枇\n可作。爲在勅使從者。七間板屋可作。義\n眞大徳存生之日。計云。勅使來宿。五間檜皮\n葺屋七間板屋。合之將造七間講堂。隨此\n之命。作於講堂。此等二堂細殿等。良峯大\n納言大功徳力。故宗大衆可知於志。一乘\n戒功徳。可奉迴向彼之尊靈。又在舍利。雄\n勿損之也。到于後際此雄可守。天長太皇\n達之。料稻九萬束下近江。不忘先師命。作\n宗佛事。生功徳故。成於佛故。利有情故。\n上座傳燈滿位僧道叡。寺主傳燈滿位僧乘\n天。爲功徳故。共作佛事。護先師迹。戒壇\n之堂。戒壇細殿。七間講堂。集衆鴻鐘。同心\n作之。是之二僧。住持山迹。深功厚能。在於\n寺家。後學有心。悉知之也。發弘誓而奉仕\n於宗。悉彼深由\n宮中聽衆安居講師申宛寺家文\n法師光定憂白。天長元年。延暦寺別當故伴\n參議。可請天台宗宮中聽衆状。參議諾云。\n僧綱等。將請宮中金光明會聽衆時者。可\n告國道。國道掌天台宗故。國道思惟。但\n諸宗法師等護國家。而天台宗法師等者。可\n不護國家耶。不請天台聽衆者。任僧綱\n等行事。而勿語諸人。暫間留意。忽憂。勿\n憂。不幾之日。法師光定。有二種書。一先師\n之弘仁七年。入四天王寺聖徳太子廟。求\n傳法華宗詩。二景雲元年三月。天皇巡行\n諸寺。旋駕聖徳太子寺一首。此二種書上\n參議。參議諾云。吾有前越中守登美大夫書\n者。一謹案。前入唐天台法華宗傳燈大法師\n最澄大禪師。弘仁七年。入四天王寺上宮\n廟。求傳法華宗詩序云。今我法華聖徳太\n子者。即是南嶽慧思大師後身也。廐戸詫生\n汲引四國。請持經於大唐。興妙法於日域。\n等鐸振天台。相承其法味。日本玄孫興福\n寺沙門最澄。雖愚願弘我師教。不任渇\n仰心。謹奉一首。者彼先師一首云。海内求縁\n力。歸心聖徳宮。我今弘妙法。師教令無窮。\n兩樹隨春別。三卉應節同。願惟國教使。加護\n助興隆。二景雲元年三月天皇巡行諸寺從\n駕聖徳太子寺一首。隋代。南嶽衡山。有思\n禪師。常願言。我沒後。必生東國。流傳佛\n道。其後日本國。有聖徳太子。生而聰慧。\n時遣小野臣妹子。聘隋天子。即太子教妹\n子曰。向其處取我持法華經并錫杖鉢來。\n妹子奉教。尋訪將來。時人皆云。太子者是\n思禪師之後身也。南嶽留禪影。東州現應身。\n經生名不滅。歴世道彌新。尋智開明智。求仁\n得至仁。垂文傳正法。照武掃凶臣。&T040163;實流千\n載。英聲暢九恨。我皇飮佛果。迴駕問芳因。寶\n地香花積。1釣天梵樂眞。方知聖與聖。玄徳\n永相隣。今帝在前坊時亮從四位下藤原三\n成。聖徳太子八韻之詩達殿上。得此之詩。\n上故伴參議。前坊之亮。訪上太子詩之由。\n彼之亮云。某甲爲傳天台宗所達者三書。\n故伴參議。得前越中守從五位上登美眞人\n藤津解。而開彼状。爲傳天台宗。比叡無食\n之僧。令住法隆寺天王寺。宛於供養。者彼\n委曲旨。具如傳述一心戒下卷。以此三種\n書。上故藤原左大臣。閑院左大臣。披看是\n書。述伴參議云。比叡禪師。無弘法力。永逝\n去也。傳天台宗。任宿禰意者。人無書留。以\n先師上廟詩矣。藤原三成。達於太子八韻\n之詩矣。登美藤津古記之文而作此功徳。我\n宗二人。預宮中會。登安居講。雖在俗人。\n而弘法有由。法師光定。存弘法心。彼此求\n由。先師尊靈。加厚護念。事別成辨。法隆寺\n四天王寺。命有弘法。勿絶此志。聖徳太\n子尊靈。護弘法由。我宗有心同法。悉子細\n状。故伴參議。親承傳法之旨。以此三種書\n力。宮中聽衆二人。二寺安居講師。宛行延\n暦寺。光定雖愚。爲守國家。營送後際。我宗\n有心諸賢人。悉知營功耳。從弘仁七年至\n于天長二年。在九箇年。而傳法之符。到于\n法隆寺天王寺。先師誓願詩。有感應驗。傳\n説天台宗示後學状　三夏居四天王寺\n奉上宮廟。開説法華一首\t并小序\t\n\n 入唐求法天台宗傳燈大法師位最澄師弟\n\n　子僧光定\n夫三種妙者。南岳慧思大師所説。十妙微旨。\n天台智者大師披述。此二師者。靈山聽衆。衡\n山道場。發願流通。日本託生。登皇太子。弘\n佛法於海東。作經疏於倭國。其法華者。是\n出生義處。收會義處。佛果家之諸法實相。於\n彼譬説。即至道場之莊嚴大車。於彼宿世。則\n極果佛之開權寶渚。於彼本門。是則久成佛\n之所契妙法。流通法華。一句一偈之言。彌\n彌可信。若得此意。弘演於八年。不出于\n一念。歴五十小劫。誰動刹那。即知。一代逗\n機。居于心性。十方佛事。宛然矚目。法界根\n性。覽而易通。隨宜所説。即皆悉指如來藏\n理。一念凡心。已有理性三密相海。一塵報\n色。同在本理大日如來。方乃名爲三無差\n別。是知。佛法之妙。在心法之妙。衆生法之\n妙。心法之妙。有佛法之妙。衆生法妙。衆生\n法妙。入佛法之妙。心法之妙。此旨殊特秀\n諸宗意。是知。我聖徳皇太子者。南岳慧思大\n師後身。遊於普現三昧。示於皇太子之位。\n在三十三身中。説三乘一乘。引導迷途。談\n佛果智。我師。爲内供奉。傳一乘三學。唐入\n延暦末。總承天台義。弟子延暦寺傳燈滿\n位僧光定。雖無知而心寄上宮聖靈。伏願。\n不朽師教。留於萬代之後。不在任渇仰\n心。謹奉七言作。于時天長二年乙巳五月十\n七日庚申也。詩曰\n\n   東州應現成皇身 南岳修行作道人\n   性徳天然不煩外 開三顯一看體眞\n   四一元來極微旨 蓮華本自非染新\n   三河入海同深水 秘密三軌到近隣\n   累劫吾誠演宗教 龍花樹下心性陳\n   千年雅院弘妙法 伏欲尊靈護芳因\n\n1菩薩僧位次官符申下文\n慧曉禪師。聲聞僧上臈。徳善禪師。聲聞僧下\n臈。慧曉闍梨。菩薩僧下臈。徳善闍梨。菩薩\n僧上臈。慧曉闍梨。發向出雲國。不在大師\n入滅。闕菩薩初受戒時。從出雲國來。登叡\n岳而坐於僧次。此彼固諍。聞此諍。約老僧\n等。存於囂事。亦我宗同法。不受一乘戒而\n在於他所。此寺彼寺。僧次交座。累日將有\n諍論。若有戒宗事者。必大小雜亂。將有諍\n論。者大師存生之日。承其之命。太賢梵網\n經疏云。有百臈聲聞僧。十臈菩薩僧。是之二\n僧。座次有由。若百臈聲聞僧。不迴心者。可\n坐十臈菩薩僧下。若百臈聲聞僧。迴心者。\n可坐十臈菩薩僧上。者。以此知之。慧曉闍\n梨。不迴心者。可坐徳善闍梨之下。慧曉\n闍梨。迴心者。可坐徳善闍梨之上。雖有證\n文。二闍梨等。猶尚不信。亦承先師命。其之\n命旨。在明曠師梵網經疏。者讀顯戒論文。\n承先師曰。親承指撝。天台明曠師疏云。初\n言次第等者。若先受小乘戒。後受大乘戒\n者。一切倶開。若先受大乘戒。而後受小乘\n戒者。在大乘時。則可在大次第。在小乘\n時。則可在小次第。者。如是計之。迴心師\n等。先受小乘戒。後受大乘戒。一切倶開。如\n明曠師意。先受大乘戒。後受小乘戒者。可\n在於年分二人師等。計先師意者。顯戒論\n旨。年分二人。不歴於小乘。但在於大乘。故\n亦更不令受小戒。十二年後。授官明公驗。\n爲大乘僧。以此之旨。令聞伴參議。參議云。\n佛出世意。説於一乘。而約不堪機。分別説\n三乘。准是之心。叡禪師意。亦可爾之。專\n約大乘者。如説於一。爲不堪人。如分別\n説三。得是意者。十二年後。可歴小乘\t云云\t\n法師光定。白於參議。官符可賜。爲不令\n歴小乘位。官符同下者。更不經小乘次第。\n伴參議云。他寺僧在延暦寺。延暦寺僧在他\n寺者。可有多妨。彼妨意者。他寺僧者。不\n坐延暦寺僧上。延暦寺僧者。不坐他寺僧\n上。故云有多妨。亦他寺僧。不受延暦寺\n戒。延暦寺僧。不受他寺戒。者彼此交接。將\n無便宜。寺者是彼寺此寺僧住所。延暦寺\n僧。可住他寺。他寺僧。可住延暦寺。官符\n同下者。延暦寺僧。可坐他寺。他寺僧。可坐\n延暦寺。迴心僧與之一乘僧者。受戒之日。\n一乘師下可坐。迴心師。受戒之後。迴心師\n位。可坐一乘師上。他寺師。以東大寺受戒\n日。可坐延暦寺僧次。延暦寺師。以延暦寺\n受戒日。可坐他寺僧次。以此之意。可下\n官符。爲功徳故。申下位次符。傳先師迹。故\n經於多日。爲此之政。一乘受戒二僧。授勅\n公驗。不歴小乘位。而爲菩薩僧。大師存生\n之日。欲住持佛法。意已辨畢。奉報師恩\n畢。後代同法。可悉志也\n年分二度者不寄義眞圓澄兩大徳寄中堂藥\n師佛竝比叡大神文\n中堂藥師佛前。試年分二人。而授出家者。\n有深大由。先傳法主。知彼之由。先師之命\n親承。中道院二人年分。可許七大寺諸宗大\n徳等者。是傳法由。令聞良峯右大辨。二人\n年分。不寄義眞圓澄禪師。寄中堂藥師佛。\n比叡法宿禪師。在止觀院。人如禪宮師。可\n傳年分度者。是傳法由。義眞大徳存生之\n日。親承聞也。所以。年分度者。於藥師佛前\n試。弘仁十二年。奉令聞故伴參議。者其參\n議親云。某甲正身登叡岳。而試年分人。成\n於僧者寺家政。意在是私記從今之後。次\n次傳法者。可知先師元志。良峯大納言已\n卒。義眞大徳已卒。作是私記。留後後人。法\n師光定。雖不其人。護先師迹。故記元元\n事。先師尊靈。加護私記。存生之事。不謬不\n失。如存生命。戒場成辨。年分之政。建立於\n止觀院。存生日云。但我一人。還還荷道弘\n宗者。此付不失。此事不忘。爲報師恩。捨\n命法海。受先師事而再三之付。奉令聞良\n峯大納言。彼之大納言。令聞故藤原左大\n臣。遣伴宿禰。而令受先師付。藤原大臣。良\n峯大納言。伴宿禰參議。任於延暦寺別當。而\n成辨山迹佛事。義眞大徳。入滅後雜事。具\n如傳述一心戒下卷\n燈分爲二分。一分供中堂藥師佛。一分供三\n昧堂講法華文\n天長年中。藤原權中納言。達天長皇帝。燈分\n宣旨。下大政官。彼時伴右大辨云。延暦寺\n燈分宣旨下。者其燈分。如何之事可下。者法\n師光定對云。三昧堂衆云。一合之油。照之而\n讀法華經。其明甚闇。數日之後。加五撮油。\n照文其明。者以此計之者。可供三昧堂一\n合五撮油。中堂藥師佛者。寄二人年分。可\n爲永代基。故可供一合五撮油。以此計\n之。三合燈分。天長大皇。施入延暦寺。亦藤\n原大納言。能計之方。永代燈分供宛二堂。故\n伴宿禰。作官符文。合此彼力。入燈分油。一\n人之力。不作鴻度。出家同法。可知燈分入\n由。二堂之油。不得絶之。永代之後。有絶\n散者。可令知好人。貪欲之人。必用己身。\n不知罪福。爲功徳故。作是私記。令知山\n家諸有心之人。中堂藥師佛。持二人年分。而\n爲永代基。此佛像前。可試年分。期永代\n後。而勿謬取。若有謬取者。必背先師心。\n有傳宗不次。燈分之油。能能可供。先師本\n願故。生來此峯者。將顯其元意。有人貪欲\n故。以勢力而謬取年分者。爲損藥師佛。\n法師光定。從先師後。聞承傳宗由。爲達大\n皇。亦爲令聞三賢臣。夜別後夜先師招之。\n令聞年分深由。天台之人。在天下而作年\n分者。可於像前試。而可作於僧。勿謬取\n也。爲將來代。作是私記。奉入經藏。老僧\n將生佛家。故作功徳書。作功徳人生佛\n家。次次傳法者。知建宗無事。而以所生功\n徳。可迴向生所。一乘功徳者。不令受惡\n報。而令受善報。生生之中。生佛家而利有\n情界。以一乘功徳。將値彌勒佛。將生南岳\n大師。智者大師在所。將聞一乘。千佛出現。\n將値一乘。一宗同法。知仕宗功\n弘仁皇帝御在所仕奉大皇大后國忌文\n從弘仁六年。到于今年。仕奉大皇。内匠頭\n藤原是雄大夫。持顯戒論。而奉大皇。達太\n皇云。成於論事者。此論留殿上。若有不\n成論事者。是論令持光定。而還送叡嶺。\n大皇勅是雄。有戒道者。將成論事。無戒\n道者。不成論旨。他宗法師等。乞將見論\n者。授他法師等。最澄作論。見之者有戒道\n也。奉勅旨而告於法師光定。亦頭訪云。讀\n是論文。而令聞大皇也。老僧光定答云。以\n麁語而讀此論文。不能細讀文耳。依是\n語旨。而弘仁十一年二月下旬。在頭曹司。\n待大后國忌日。其十日朝。待内裏東衞門。\n參左近陣。隨藤原左大臣後。而參右近陣。\n良久頭大夫。招令登冷殿。顯戒論在太皇\n御前。玄蕃助大神船公。擧法相宗義者。法\n師光定。擧天台宗義。到于日夕。有論議語。\n而不讀論文。彼之日夕。論賜玄番頭眞苑\n宿禰雜物。從彼之日。到于今年。天台法相\n談論耳。弘仁六年。登於殿上。雜物大夫。共\n老僧光定。天台法相談論耳。弘仁大皇。寄法\n相宗。良峯右大辨。寄天台宗。彼此皇庭。論\n平天台法相。經歴二十餘年。天台法相談\n論。御在所爲法盡力。仕奉國忌功徳之故。\n傳法之故。論平御在所。以是力能。而護於\n自宗。爲傳山迹故。經歴多年。奉仕大皇。\n在深大由。有心同法。悉功徳事耳。玄番寮\n頭眞苑宿禰雜物。助大神船公三人。得法\n相宗深義。奉令聞太皇。傳彼宗義。法師\n光定。得天台宗義。令聞太皇。二宗相諍。歴\n二十餘年。以昔日縁。應今生因。一乘三乘\n之道。登於佛位。將開彼旨。利於有情。南岳\n天台二聖。聖徳尊靈。加護微心。生生之中。\n引導一乘家戒道之記。被授龍華。三論師\n空於依他。此空體外。空於依他。不體内空。\n若空體内依他者。空有之諍。其義何也。何\n以得知。良賁師仁王經疏云。依色蘊上。横\n計我法。是遍計所執障。色蘊有爲。即是依\n他1障。色性眞如。即圓成實障。依受蘊上。横\n計我法。是遍計所執。受蘊有爲。即是依他。\n受性眞如。即圓成實。依想蘊上。横計我法。\n是遍計所執。想蘊有爲。即是依他。想性眞\n如。即圓成實。依行蘊上。横計我法。是遍計\n所執。行蘊有爲。即是依他。行性眞如。即圓\n成實。依識蘊上。横計我法。是遍計所執。識\n蘊有爲。即是依他。識性眞如。即圓成實。者\n是知。色蘊有爲依他。此依他諸法。三輪宗人\n空之。依他自性空爲空宗。法相宗人。依他\n諸法爲有。此之諸法。謂法相有也。謂三\n論空也。二宗大諍空有。可悉之。是依他\n體外依他。不體内依他。依此義理。三論法\n相。二宗所立諸法。不一乘意。權乘之意。約\n色性眞如。即圓成實。天台宗人。謂有自性\n清淨心。隨縁不變心二義。亦云有隨縁不\n變。不變隨縁二義。亦云隨縁不變故名爲\n性。不變隨縁故名爲心。故涅槃經云。能觀\n心性。名爲上定。上定者第一義。第一義者名\n爲佛性。佛性者是即毘盧遮那。毘盧遮那。此\n遍一切處。是遮那性。具三佛性\t云云\t天台正\n義。於圓成實。立即身成佛義。南岳天台。陳\n隋之時。華嚴宗。則天皇后時。眞言宗。開元\n大暦時。三宗立即身成佛義。天台。最初立\n即身成佛。三論法相。於圓成實。不立隨縁\n不變。不變隨縁二義。亦不立即身成佛義。\n天台正義云。遮那遍故。三佛亦遍。三佛刹那。\n三佛遍故。刹那則遍。如是觀者。名爲觀煩\n惱。名觀法身。是觀法身。是觀刹那。是觀\n藏海。是觀眞如。是觀實相。是觀衆生。是觀\n己身。是觀虚空。是觀中道。故此妙境。爲諸\n法本。故此妙觀。是諸行源\n先師作六條式載國師國用文\n弘仁九年。先師。年分學生。爲菩薩僧。令修\n學一十二年。然後。將宛國家之師。有能言\n能行者。常在山家。將爲國寶。作六條式。請\n官之裁。雖然。不被許之。至于弘仁十三\n年六月中旬。而傳戒之官符。被施行於山\n家。至于天長元年。而別當故伴參議兼右大\n辨。宮中聽衆。安居講師。施行延暦寺日。告\n知傳燈法師位光定。准年分二人。而可有\n國講師一人。國讀師一人\t云云\t其子細状。在\n故内供奉傳燈大法師位義眞大徳。雖然。未\n被施行官符。以天長十年六月七日。而義\n眞大徳。作請國講師處分書。上承和皇帝。\n彼書之旨。在左近衞少將從五位上藤原朝\n臣良房。請處分書取權藤原左少將良房。\n以上殿上。是少將鴻能。在於山家下肯書。\n同年七月二日。披此宣旨書。令聞義眞大\n徳病床。在眞和尚前。法師光定。親聞宣旨。\n眞和尚云。宗諸學生。能言能行。可往諸國\n講師。讀師宣旨之書。雖下天長十年七月。\n而有左右諍論。不被施行官符。至于承和\n二年。參議從四位上兼左近衞中將藤原朝\n臣良房。登從二位權中納言時之五月。亦重\n令聞國講師事。重亦六月。令聞國講師事。\n慇懃不息。令聞權藤中納言。以同年九月。\n而内供奉傳燈大法位圓澄大徳。參從二位\n大納言守春宮坊傳藤原朝臣三守。從三位\n權中納言兼左兵衞督藤原朝臣良房令聞\n國講師事寄是衆力。官符被施行延暦寺。\n爲示永代。列入先師六條式文。是六條式\n文。爲永代不朽式。弟子披六條文。服其之\n志。彼六條文云。國寶何物。寶道心也。有道\n1心。名爲國寶。故古人言。徑寸十枚。非是\n國寶。照2十一隅。此則國寶。古哲又言。能言\n不能行。國之師也。能行不能言。國之用\n也。能行能言。國之寶也。三品之内。唯不能\n言。不能行。爲國之賊。乃有道心佛子。西\n稱菩薩。東號君子。惡事向己。好事與他。\n忘己利他。慈悲之極。釋教之中。出家二類。\n今我東洲。但有小像未大類。大道未弘。大\n人難興。誠願先帝御願。天台年分。永爲大\n類。爲菩薩僧。然則。枳王夢3獲九位列落。覺\n母五駕。後三増數。斯心斯願。不忘汲海。利\n今利後。歴劫無窮\n　年分度者二人\t柏原先帝新加天\n台法華宗傳法者\t\n凡法華宗天台年分。自弘仁九年。永期于後\n際。以爲大乘類。不除其籍名。賜加佛子\n號。授圓十善戒。爲菩薩沙彌。其度縁請官\n印。凡大乘類者。即得度年。授佛子戒。爲菩\n薩僧。其戒牒請官印。受大戒已。令住叡\n山。一十二年。不出山門。修學兩業\n凡止觀業者。年年毎日。長轉長講。法華。金\n光。仁王。守護諸大乘等。護國衆經。凡遮那\n業者。歳歳毎日。長念遮那。孔雀。不空。佛頂\n諸眞言等。護國眞言。凡兩業學生。一十二年。\n所修所學。隨業任用。能行能言。常住山中。\n爲衆之首。爲國之寶。能言不行。爲國之\n師。能行不言。爲國之用。凡國師國用。依官\n符旨。差任傳法及國講師。其國講師。一任\n之内。毎年安居法服施料。即便收納當國官\n舍。國司郡司。相對檢校。將用國裏修池修\n溝耕荒埋崩造橋造船殖樹殖稗殖麻殖\n草穿井引水利國利人。講經修心。不用\n農商。然則道心之人。天下相續。君子之道。永\n代不斷。右六條式。依慈悲門。有情導大。佛\n法世久。國家永固。佛種不斷。不任慺慺之\n至。奉圓宗式。謹請天裁。謹言。者。引入義\n眞大徳請處分文。此文。爲永代不朽之旨。\n弟子。披此之文。念傳戒由。繼先師迹。傳圓\n宗旨。國講。國讀兩師。赴任諸國。應報師恩。\n披圓宗文。爲生生之恩。世世之志。一句之\n力。一戒之善。生在佛家。將利於生。天長十\n年六月七日。義眞大徳。請處分書。上承和\n天皇。是文云。右檢案内大政官去延暦二十\n五年正月二十四日中納言從三位藤原朝臣\n内麻呂奉勅下治部省符稱。攘災殖福。佛教\n尤勝。誘善利生。無如斯道。夫衆生之機。或\n利或鈍。故如來之説。有頓有漸。開門雖異。\n遂期菩提。凡諸宗業。廢一不可。華嚴天台\n等七宗。年分度者。受戒之後。試業次任立\n義被講及國講師。者今天台一門已立圓宗。\n大乘三學。流傳未周。請准年分式。別當簡\n堪爲講讀師。者各一人毎年申官補之。令\n演傳件宗。然則皇風遠振。慧日再明。宣揚\n像教。弘闡妙法。作菩提之由漸。爲彼岸之\n良由。仍録事状。謹請處分。者弟子。隨三\n代師後。而聞延暦寺佛事。不忘先師恩。爲\n報師恩。奉護國家。而爲奉令有平安。天\n台三學。傳流永代。而將成龍華樹下。第三\n會第一首。利二十五有。而將送寂光。國師。\n國用。國寶師等。不可忘先師厚恩。不可\n忘藤大納言厚恩。亦不可忘權藤中納言\n厚恩。以一乘功徳。奉謝國恩。以戒功徳。奉\n謝納言等深恩。弟子。一乘定號。被授於弘\n仁九年。以此一乘號。而將顯於龍華之三\n會。亦將謁先師清顏。斯心斯願。不忘于千\n佛出現。一乘三學。求於叡嶺。菩提深心。尋\n於東岳。一宗同法。無一人闕。而將謁龍華。\n道俗有心。片心入此私記耳\n傳述一心戒文卷中\n\n\n3.傳述一心戒文卷下\n\t在一文\t\n　　　　　　　  天台門人延暦寺戒壇院\n　　　　　　　智事傳燈大法師位光定撰\n造一心戒文達承和皇帝上別當藤原大納言\n成辨寺家傳戒文\n夫一乘戒者。運善之初章。却惡之前陳。大士\n之志。寧不精持戒珠。蓮華藏界。懸日月以\n照臨。菩提樹王。開甘露而濟之。千花百千\n億。盧舍那爲本身。十重四十八輕。釋迦文\n爲末化。不可説法。啓心地於毛端。不思議\n光。擧身花於色頂。於是。一乘大士之所同\n修。八萬威儀之所齊致。圓三聚而統收。探\n戒源以該攝。既如因陀羅網。同而不同。似\n薩婆若海。異而非異。等摩尼之雨寶普洽\n黎元。譬瓔珞之嚴身功成妙覺。於是。一乘\n大士。莫不頼此因圓。三世如來。無不由斯\n果滿。既爲道場之直路。亦是正覺之良規。大\n哉盛哉。難得而言者也。天竺大唐之眞文。\n披傳戒由。述一心之戒。探明曠疏。安心源\n戒。於是。推古天皇。治天下時。聖朝法令。製\n十七條。聖徳太子。建四天王寺。蘇我大臣。\n建元興寺。小野妹子。遣於大唐。取法花治\n於天下。慧慈法師。侍於太子。佛法之力。消\n内外災。天平年中。道璿和上。一乘戒荷之\n歸朝。眞備朝臣。作和上傳。修練一乘之戒\n學。而天下豐樂。勝寶年中。鑑眞和尚。荷於\n戒珠。照日本國。伴之胡萬。將和尚來。主上\n喜悦。皇后大忻。東大寺佛前。受眞和尚戒。\n建壇二處。以治天下矣。延暦年中皇帝陛\n下。詔最澄空海二師。訪天台眞言於大唐。\n求於西隣。詔和氣弘世。差二師遣唐。年\n分度者。分於諸宗。法施之恩。流於萬歳。弘\n仁年中。勅藤原大臣。施行一乘戒。護保於\n天下。天長之歳。勅良峯大納言。建立戒壇。\n勅旨承伴右大辨。令造戒殿。料稻施下近\n江國。安居二講師。宛兩箇之寺。宮中二聽\n衆。弘行御齋會。承和年中。勅權中納言藤\n原良房。國講之宣旨。施行延暦寺。聖朝賢\n臣。鴻能之力。爲護八表之内。永代施行之。\n伏惟皇帝陛下。三多之劫。積於十善。道叶\n隆平。徳光副后。宛蒼生慶。登大寶期。徳\n洽天下。慈布釋門。達傳戒由。以上保國寶。\n於是。傳山家戒。此間未有。天台戒體。來\n於海東。久在日本。隱於家庭。弘仁之年。\n將弘此。戒師早沒。師滅之後。許傳宗符。度\n海受戒。以爲傳戒之師。從弘仁十四年。到\n於天長十年。未受戒人。以授僧戒。義眞大法\n師。怡然遷化。改隔年紀。將荒戒場。而傳燈\n大法師最澄和尚。以一乘戒。八箇之度。授\n此圓澄法師。亦先大師。以付法印書。授是\n之師。繼戒師於山門。紉戒緒於將絶。定和\n尚於次第開律儀於後學。今須以大師圓\n澄之存生之期。而爲傳戒師。上求佛之戒。\n下不絶師戒。然則。有天竺付戒。二十八師。\n彼第二十八師。菩提達磨。持一乘戒。遊來\n漢魏。四行觀序云。法師者。西域南天竺大婆\n羅門國王第三之子也。神慧疎朗。聞皆曉悟。\n志存摩訶衍道故。捨素從緇。紹隆聖種。冥\n心虚寂。通鑒世事。内外倶明。徳超世表。悲\n誨邊隅正教陵替。遂能遠渉山海。遊化漢\n魏。忘1心之士。莫不歸信。存見之流。乃生\n譏謗。付法簡子云。達磨大師。葬經二七日。\n後魏2躬國3爲使宗雲。於葱嶺上逢一胡\n僧。一脚著履。一脚跣足。語宗雲曰。汝漢地\n天子。今日無4常。宗雲歸至。見帝已崩。所記\n日月驗之。一無差別。宗雲與朝庭百官。并\n達磨門徒共。發墓開棺。不見師身。唯5見\n棺中有一隻履。擧國知聖。梁武帝。製達磨\n碑云。大師以精靈爲骨。以陰陽爲器。性\n則天假。智乃神與。大師。可謂壽逾天地。化\n齊日月。使長流法海。洗幽冥而不竭。永\n注禪河。滌煩籠而無盡。朕以不徳。忝統\n天葉。上虧陰陽之化。下闕黎6麁之歡。夕\n惕勤勤。肝不暇食。萬機之内。留心釋門。安\n而作之。精矣妙矣。傳之耳目。乃大師之苗\n孤。明知。聖與之聖。交跡利生。一乘之戒。\n流於山門。先師傳戒。在二聖後。大唐天台\n故左溪大師碑云。凡二十九世。至梁魏間。\n有菩薩僧。菩提達磨師。傳楞伽法。八世至\n東京。聖善寺弘正禪師。今北宗是。又達磨六\n世。至大通禪師。長安北山寺融禪師是。北\n宗之一源。又達磨四世。至信禪師。牛頭山\n融禪師是。天平寶字年中。正四位下大宰府\n大貳吉備朝臣眞備纂云。大唐大光福寺道\n璿和上。天平八歳。至自大唐。戒行絶倫。教\n誘不怠。至天平勝寶三歳。聖朝請爲律師。\n俄而以疾退居7北蘇山寺。常自言白。遠尋\n聖人。所以成聖者。必由持戒。以次漸登和\n上。毎誦梵網經之文。其誦之聲。零零可聽。\n如玉如金。發人善心。吟味幽微細密。禪法\n玄深。遂集註菩薩戒經三卷。非我輩之所\n逮。更何得以稱述。自餘行迹。具載碑文。其\n前序云。昔三藏菩提達磨。天竺東來。至於\n漢地。傳禪法於慧可禪師。今案道璿和上註\n梵網文。彼梵網經説。我已百劫。修行是心\n地。號吾爲盧遮那。彼注文云。修行者天台\n師説。修行一切之法。不生不滅。不常不\n斷。不一不異。不來不去。常住一相。猶如\n虚空。言語道斷。自性情淨。是名修行。如是\n行人。於自性清淨心中。不犯一切戒。是即\n虚空不動戒。又於自性清淨心中。安住不\n動。如須彌山。是則虚空不動定。又於自性\n清淨心中通達一切法。無癡自在。即是虚\n空不動慧。如是等戒定慧。名盧遮那佛。亦\n知。如天平勝寶年中。共鑒眞和上來。法進\n僧都註梵網經文。亦同璿和上戒文。亦同國\n清百録文。智者普禮自性三學。延暦年中。比\n叡大師將來録文。有智之人。留目古書耳。\n上宮廐戸豐聰耳皇太子傳云。小治田宮治\n天下三十六年。彼即位十五年歳次丁卯七月。\n差小野臣妹子。爲使遣大唐國。時皇太子\n宣令云。大唐衡洲衡山道場有冥人。常持法\n花經。宜到彼所奉請將還。小野臣。承令渡\n海。幸大唐。如先宣令。到衡山道場諮問。\n有老法師。出來云。汝是何人也。答日本國\n使人臣。即進禮拜云。我國有聖王。宣云。到\n大唐國。親往衡山道場。奉請法花經將來。\n於是老師云。吾久不遷化。恒待彼使。今已\n到來。更無所待。宜今使者。急持此經。早\n歸本國。受經已了。即戊辰年四月。率使唐\n一十二人。還來日本。于時天皇皇太子。喜\n悦無極。今安置班鳩文殿。其經一部一卷\n成。長壽三年六月一日。雍州長安縣人1李無\n元慧。於楊洲寫了。即位二十一年癸酉十二\n月。皇太子遊行片岡。時飢者臥道垂。便問\n姓名。飢者不言。皇太子視之與飮食。即脱\n衣裳。覆飢者而言安臥也。仍作歌之曰\n斯那提留夜。可多乎可夜末爾。伊比邇宇慧\n底。許夜世流他比比等。阿2岐禮於夜奈志\n3邇。4柰禮＊柰利介米夜。佐須陀氣乃。5&MT02727;彌\n波夜奈支母。伊比邇宇慧天。許夜世留曾能\n多6多等安波禮\n于時飢者蒙賜衣裳并歌。即奉和歌曰\n伊何瑠賀能。等美能乎可波能。多江波許曾。\n和可於保7支美能。彌奈和須良禮米\n數日之後。皇太子遣使。令視飢者。使人還\n來而曰。飢者既死。爰皇太子。興悲哀心。則\n因以葬埋於當處。固封墓也。皇太子召近\n習者謂之曰。先日臥于道垂飢者。其非凡\n夫。其眞人也。遣使令視。於是使者還來云。\n到墓所而視之。封埋勿動。乃開以見之。\n屍骨既空。唯衣服疊置棺上。於是皇太子。\n更返使者。令取其衣。如常且服矣。時人異\n之曰。聖之知聖。其實乎哉。彼飢者蓋是達\n磨也。大唐國衡州衡山道場釋思禪師七代\n記曰。往年。西國有一婆羅門僧。其名達磨。\n此人應化魏文帝即位大和八年歳次丁未\n十月。到來漢地。徘徊衡山。吟詠草堂。於是\n達磨。道場之内。六時行道。問思禪師云。汝\n此寂處。幾年修道。思禪師答。二十餘年。達\n磨問。何見靈驗否。何被威力否。思禪師答。\n不見靈驗。不被威力。達磨良久歎息云。禪\n定易厭。濁世難離。余忽遇素交。滅塵劫\n之重罪。暫隨清友。長植來生之勝因。阿師\n阿師。努力努力。何故化留此山。不遍十方。\n因果竝8已。海東誕生。彼國無機。人情麁惡。\n貪欲爲行。殺害爲食。宜令宣揚正法。諫\n止殺害。思禪師問達磨。誰人。答余者虚空。\n相談已訖。向東先去。聖容不停。來儀髣髴。\n思禪師戀望。朝夕啼泣。六時行道。年將五\n十。後魏帝拓拔皇始元年丙申永逝。凡思禪\n師。來到此山。所由不知。遠祖不聞。七代往\n生之身不謬也。所以生和國之王家。哀矜\n百姓。棟梁三寶。碑下題云。和州天皇。彼所\n聖化。自聖人遷跡。至于隋代以下。禪師調\n度。未朽不傾。今代道俗。瞻仰歸教。李三郎\n帝即位開元六年歳次戊午二月十五日。杭\n州錢唐館寫竟。當知。天竺達磨聖人。爲濟\n衆生。遊行漢地。來入日本。大唐七代思大\n師。生和王家。登皇太子。經取西隣。疏作和\n國。御製法華疏。適在於代。達磨大師。共思\n大師。撃於兩目。利有情事。載大唐碑。諸\n有智人。目停傳碑耳。大唐楊州龍興寺和\n上鑒眞名記傳云。其慧思禪師。於一日中。\n處分岳寺三綱。可掃路。開堂敷座迎接。今\n日有大菩薩將來。諸人出迎。諸人只云。不\n見菩薩。只見一少沙彌。彼衆却還報和上。\n無有菩薩。但見一少沙彌。于時思禪師告\n云。此是菩薩。衆並迎屈入寺。思禪師把手\n言。好在否。靈山一別。至今日經停。明日上\n座。講法花經。智者冥然。不知所趣。思禪師\n乃云。昔佛在世。與弟靈山同聽。可不憶耶。\n智者便乃朗然大悟。當即宣出辯若懸河\n寫浪。此即頓悟一乘妙法。智者猶被思禪\n師。作其憶念。玄悟一乘。故知。思禪師本來\n讀持法華。味深禪定悟法花三昧。又智者\n大師。隋帝和上。三十餘年。唯著一納。度僧\n萬餘。造八十三寺。書十九藏經。讀十五遍。\n造諸經論疏。法花玄文及疏。各十卷。故知。\n二聖覿顏相迎。廣興佛事。利益四生。則此\n名記傳云。南岳思禪師之菩薩戒弟子智者\n師。天長元年六月二十二日。太政官符治部\n省官符云。太政官今月二十日。下大和山\n城攝津等國符稱。得前越中守從五位上登\n義眞人藤津解稱。件四天王寺。法隆寺。元是\n聖徳太子所建焉。太子者藤津之先。用明天\n皇第三子也。生而聰叡。崇好釋教。常與高\n麗慧慈法師。講論妙義。自開法華權實之\n智。具通維摩不二之宗。即製法花。維摩。勝\n鬘經義疏爲諸道俗。平等開説。推古天皇元\n年四月。立爲皇太子。十年二十月。太子始\n製憲法十七條。此則聖朝法令之肇製也。四\n年四月。奉造丈六二躯。居于元興寺。即設\n齋大會。自彼年。毎四月八日。七月十五日。\n初設齋會。七月。天皇請太子。令講勝鬘\n經。又令説法華經。於岡本寺。天皇太悦。施\n物有數。十五年七月。小野臣妹子。奉使聘\n隋煬帝。時太子教妹子曰。大唐衡山有道\n人。常持法華經。宜到彼處。取舊持經。錫。\n鉢等來。妹子依教入唐。到衡山道場。有老\n師告云。吾久不遷化。恒候彼使。宜持此\n經。早歸本國者。妹子請經。還來獻之。天\n皇并太子。歡喜無極。其經一部1稪成一卷。\n竝錫鉢等。今在伊何琉賀文殿也。古記云。\n昔隋開皇年中。衡山道場。有釋思禪師。名\n高嵩嶺。行深伊洛。十年常誦。八載方等。九\n旬長坐。一時圓證。希有之徳。不可思議。常\n願言。我沒後。必生東國。流傳佛法。其後有\n聖徳太子。時人皆謂。太子者是思禪師之應\n化也。降生我朝。聖化同跡。心重大乘。志存\n護國。一子之愛。群類倶仰。然而建兩箇寺。\n隨機説法。愍彼火宅。權實論車。蹈其閫\n城。同歸寂滅之境。天台宗者。元天台山修\n禪寺智者大師。受教於南岳思禪師。其智者\n弟子國清寺釋灌頂師等。相承所傳之教也。\n今太子所製經疏等。開三顯一之句。本門迹\n門之言。人一教一之義。行一理一之道。與\n天台教。觸類皆同。無有差異。去天平勝寶\n五年十二月。入唐副使從四位上伴宿禰胡\n萬來歸。楊州龍興寺和上鑒眞等八人。隨而\n歸朝。於東大寺。安置供養。和上博渉經論。\n尤精戒律。江淮之間。獨爲化主。仍所將來\n天台法門戒本等。時聖武皇帝。於盧舍那佛\n殿前。師之受菩薩戒焉。主上嘉尚。進位\n大僧正。未幾有勅。止前更加大和上之號。\n施入壇地一院水田一百町。永爲傳戒之福\n田。今招提寺是也。大和上。預記終日。天平\n寶字七年五月戊申。至期入滅。春秋七十\n有七。其後天台法門。未傳于世。延暦二十\n一年八月二十九日。桓武天皇。特勅式部小\n輔從五位上和氣朝臣弘世。請七箇大寺六\n宗學生僧善議勤操修圓等一十三人。於高\n尾寺。令講天台法花新玄疏等。時勅治部\n大輔正五位上和氣朝臣入鹿。隨喜法華會。\n即善議勤操修圓等。上謝表言\n聖徳太子。靈山之聽衆。衡岳之後身。請經西\n隣。弘道東域。智者禪師。亦侍靈山。降迹台\n岳。同悟法花三昧。以宣諸佛之妙旨者也。\n竊見天台玄疏者。總括釋迦一代之教。悉\n顯其趣。無所不通。其義甚深。勝於諸宗。其\n理微妙。所未曾聞。三論法相久年諍。渙焉\n氷釋。照然既明。猶披雲霧而見三光。一\n乘妙義。始乃興顯。六宗學衆。初悟至極可\n謂此界含靈。而今而後。悉載妙圓之船。早\n得登於彼岸者。雖然。文字錯誤。諸本皆同。\n雖有其教。莫之能正。近江國金光明寺僧\n最澄。當住比叡峯。精進練行。十有五年。念\n秘密之神呪。慕天台之靈蹤。二十三年四月。\n天皇特詔最澄。入唐求道。最澄奉詔。率弟\n子義眞等。到於台州國清寺智者大師第七\n弟子道邃和尚房。求得大師所釋天台法門\n二百餘卷。二十四年六月。還來復命。即詔有\n司。令寫法花。維摩經疏七通。選三論法相\n學生聰悟者六人。更相講論。二十五年正月\n三日。最澄上表言。徒有諸宗名。忽絶傳業\n人。誠願準十二律呂。定年分度者之類。法\n六波羅密。分2授諸宗之員。則兩曜之明。宗\n別度二人。花嚴宗二人。天台法花宗二人。律\n宗二人。三論宗三人。加小乘成實宗。法相\n宗三人。加小乘倶舍宗。然則陛下法施之徳。\n獨秀於古今。群生法財之用。永足於塵劫。\n者天皇甚喜。盡門既訖。僧統等靡不上表歡\n喜也。遂於比叡寺。率法衆一百許人。窮智\n者之法門。探灌頂之神祕。紉法忍於將絶。\n植圓融於未萌。弘仁十三年四月十五日。預\n知入滅。付屬天台法并院内總事。於前入\n唐弟子僧義眞畢。六月四日。怡然遷化。春秋\n五十有六。自爾以來。義眞。圓澄等。同住比\n叡之峯。讃仰天台之教。徒衆如舊。遺跡彌\n新。重請件四天王寺。法隆寺。兩箇寺安居。寺\n別永請天台宗僧。令講法花經。其宗法門。\n檢此國彼國碑傳之文。求宗來旨。三學之\n寶。繼於後際。憶先師命。述傳戒由。目録後\n陸公批云。最澄闍梨。形雖異域。性實同源。\n特禀生1和。觸類懸解。遠求天台妙旨。遇\n龍象邃公。總萬行於一心。了殊途於三觀。\n親承祕密。理絶名言。目録後鄭公批云。最\n澄闍梨。性禀生知之才。來自禮義之國。萬\n里求法。視險若夷。不憚艱勞。神力保護。\n南登天台之嶺。西泛鏡湖之水。窮智者之\n法門。探灌頂之神祕。大唐貞元二十一年歳\n次乙酉春三月二日初夜二更亥時。於台州\n臨海縣龍興寺西廂極樂淨土院。奉請天台\n第七傳法道邃和上。最澄義眞等。與大唐沙\n門二十七人倶。受圓教菩薩戒。遠渉巨海。\n求戒之力。護國保家。爲存天下。天長十\n年七月四日。義眞大法師。怡然遷化。到於\n承和元年。未有傳戒之人。爲傳一乘之戒。\n伏承圓澄大法師。戒寶難得。戒珠易失。夫\n無作戒體。唯實相心。縁體護持。因果宗趣。\n亦唯實相心。體是宗家之體。宗是體家之宗。\n不即不離。若屋空與梁柱等。空譬於體。\n梁等譬於宗。不即不離。思之可見。應知。\n體是能持能領之心相。宗是所持所領戒法。\n大日如來。爲行者之授一乘戒。釋迦牟尼佛\n爲我和上。文殊師利爲我阿闍梨。當來彌\n勒爲教授大徳。十方諸佛爲證知我。大徳\n諸菩薩願爲我伴。明爲我和上之體。毘盧\n遮那遍一切處。其佛住處。名常寂光。常波\n羅蜜所攝成處。我波羅蜜所安立處。淨波\n羅蜜滅有相處。樂波羅蜜不住身心相處。\n本有四徳爲所依。修得四徳爲能依。能所\n並爲能依之身。依於能所所依之土。二義齊\n等。方是毘盧遮那身土之相。是則第一義諦。\n明爲我阿闍梨之體。菩薩所行。不斷結使。\n不住使海。觀心無心。從顛倒相起。如此\n相心。從妄想起。如空中風。無依止處。如\n是法相。不生不沒。何者是罪。何者福。我心\n自空。罪福無主。觀心無心。法不住法。心\n體則理。故云自空。誰執罪福。故言無主。應\n遍十法以明罪福。在一念心。方成妙觀。觀\n心無心等者。能縁之心已無。所縁之法安在。\n能所不二。是則第一義空。明爲我教授師\n之體。以大悲藏増長成就妙菩提樹枝條花\n菓故。説大悲慈氏。是無盡饒益衆生寶。於\n法界中。發生根芽葉。隨三師而住是戒時。\n當以身語意。合可爲一。此戒。梵云三嚩羅。\n是共縁共成。此戒之義。所謂慧方便等之所\n集成。若尸羅者。即但是清淨義也。三嚩羅是\n平等義。佛言。以身口意。合爲一者。即是住\n三平等法門。行人三業方便。悉皆正順三平\n等處。當知。即具一切諸佛律儀。今行者。觀\n身口意業。自無別體。統末歸本。唯是一心。\n而此心實相當是平等法界。是故。住此戒\n時。種種身口意業。皆同一相。無量見網。皆悉\n淨除。此三聚戒。依大智論。義通十種。一不\n缺戒。持十善性戒。乃至十重。二不破戒。三\n不穿戒。即是持四十八輕戒。四不雜戒。欲\n念不起。隨道。無著二戒。離三界内見思惑。\n智讃。自在二戒。菩薩利他。隨定。具足二戒。\n不起滅定。現諸威儀。示十界身。隨形化\n物。今之所持。約事達理。一刹那心。十戒具\n足。事持前四。因縁爲境。理持後六。了境\n佛性中道常住體。唯一心具。含凡聖依正因\n果。雖具而空。無非法界。名之爲觀。是則\n一心三觀。空即空觀。觀性眞諦。持於隨道。\n無著二戒。具即假觀。觀性俗諦。持於智讃。\n自在二戒。法界佛性。即是中觀。觀性中道\n第一義諦。持於隨定。具足二戒。境智倶心。\n能所冥一。一而不一。一念戒體。實無有相。\n謂之空。無法不備。謂之假。不一不異。謂\n之中。四六宛然。倶持十戒。名爲菩薩三聚\n淨戒。大日如來。三聚之戒。令受於行者。毘\n盧遮那疏。引普賢觀經。云遍一切處。常樂\n我淨波羅蜜等之所攝成。皆是淨菩提心。則\n是第一義諦。又我心自空。善惡無主。觀心\n無心。法不住法。是即第一義空。以此第一\n義空之慧。淨波羅蜜等。菩提心平等慧利刃。\n斷無始無明根。入菩薩正位。梵網經云。我\n已百劫修行是心地。號吾爲盧遮那。道璿\n和上。釋彼文云。修行者。天台師説。修行一\n切之法。不生不滅。不常不斷。不一不異。\n不來不去。常住一相。猶如虚空。言語道斷。\n自性清淨。是名修行。如是行人。於自性清\n淨心中。不犯一切戒。是則虚空不動戒。又\n於自性清淨心中。安住不動。如須彌山。是\n則虚空不動定。又於自性清淨心中。通達一\n切法。無礙自在。是即虚空不動慧。如是等\n戒定慧。名盧遮那佛。智者大師。隨意普禮法\n説。敬禮常寂光土毘盧遮那遍法界諸佛一\n心戒藏。普禮十方三世諸佛虚空不動戒藏\n盧舍那佛。普禮十方三世諸佛虚空不動定\n盧舍那佛。普禮十方三世諸佛虚空不動慧\n盧舍那佛。盧舍那佛。一心之戒。令受於妙\n海王。大日如來。即自受用法身。盧舍那佛。是\n則他受用法身。本歸於末。他受用法身。即是\n自受用法身。同而不同。末歸於本。不二而\n二。向於機邊。他受用法身。不向機邊。自受\n用法身。是自受用法身。即他受用法身。不\n同而同。自受用法身戒。即他受用法身戒。同\n而不同。他受用法身戒。即自受用法身戒。不\n同而同。得意則自即他。他即自。雙照自他。\n不一不異。自證法戒。是則本戒。自證法戒。\n赴機末戒。大日自戒。赴普賢機。自受用法\n身戒。即爲他受用法身戒。大日自戒。不赴\n於機。是則自受用法身戒。自受用法身自\n證戒。赴妙海王機。即成他受用法身佛\n戒。不赴於機。是則爲自受用佛戒。自證\n戒法。則是實相心。是實相心。自性清淨心。\n是自性清淨心。即是阿字門。一心即空即\n假即中。遠離一切戲論。至於本不生際。本\n不生際者。即是自性清淨心。自性清淨心。即\n是阿字門。以心入阿字門。戒亦作阿字門。\n以心觀實相。戒亦爲實相。性同於戒。則同\n實相。戒同於心。即同阿字。心虚空菩提。三\n種無二。此等悲爲根本。方便波羅蜜滿足。\n心即是菩提。本同一相。而有三名。即此一\n法界心。性同菩提即同空。性同於空即同\n於心。性同於心。即同於眞。法身之佛。爲法\n身菩薩。説一乘戒體。令解心實體。彼佛坐\n虚空。内外通徹。照如來所感蓮華世界。界之\n下之蓮花爲臺。名蓮華臺。故華嚴經云。華\n&T016254;世界。所表有二。一表舍那處穢不染。二\n表因能感果。蓮華四類。人中蓮華。十葉已\n上。天上蓮華。百葉已上。菩薩蓮華千葉已上。\n妙覺蓮華。量等法界。一一互融。可謂。依正\n二報圓滿體。能包含十方法界。十方法界。\n現一塵中。猶如帝網。重重無盡。不横不竪。\n出過思議之表。一乘佛子。解一心戒。即入\n佛位。謂入佛位者。一切衆生。皆有佛性。依\n性發心。受一心三聚戒。名入佛位。故大經\n云。學一乘者。雖是肉眼。名爲佛眼。亦云一\n念證中。得法身本。初阿後茶。分證大覺。名\n眞佛子。故身子得記。入圓初住。乃云眞子。\n從佛口生。從法化生。故云位同大覺位。\n眞是諸佛子。亦云。一切佛心藏者。戒法即\n心。心佛衆生。三無差別。名爲佛心。佛心遍\n攝。如法華實相之心。名爲心藏。心喩如地\n能持萬物。名爲地藏。此心即戒。戒具定慧。\n含藏三徳。名爲戒藏。於輕重戒。一一修行。\n願願互融。戒戒相攝。一切行願。無不歸之。\n名爲行願藏。隨先師後。承一心戒。孤僧登\n耳順年。不知命緒。出息入息。一念不持。記\n承戒旨。不述傳次。墮斷種罪。去弘仁十三\n年。總承傳戒之由。於是先師之記。入戒壇\n知事。共義眞大法師。知傳戒旨。義眞大法\n師。既以遷化。傳燈法師光定。雖不傳次。而\n心寄皇帝陛下。伏願陛下。不朽師戒。留於\n後際。不任仰。謹上七言十韻。于時承和元\n年正月十八日甲寅十韻七言作文\n\n   戒流心地自性空 明照意開在月宮\n   達磨遊行日本國 南岳應化西海東\n   道璿歸朝闡法律 鑒眞入向龍顏雄\n   吾師乘坏登台嶺 智者遷形迹無窮\n   力岳修練木叉玉 唐朝法璿披徳風\n   湛然筆精天寶歳 法性輕力理圓融\n   春霜暵出山局入 雪雨冬雲灑焚籠\n   眞人石際求芝草 羽容親霞欲戒工\n   三觀總律澄法界 禮法威儀訪何從\n   塵心仰憶依律法 大日悠然白雲中\n 承和元年正月二十八日\n\n傳述一心戒文卷下\n去弘仁九年。先大師。宛行戒壇院別當傳燈\n大法師位義眞。同時宛行戒壇院知事傳燈\n法師位光定。二人同心。十五年間。成辨先\n師之願。聖朝賢臣鴻能之力。成辨桓武皇帝\n御願。不記一心三學傳流次第。伏恐。將絶\n彼之細旨。今適隨先師後。承一心戒由送\n於後際。同意道俗有心者。留1日記文耳。受\n一心戒我宗諸同法。期龍花樹下。成彌勒\n道時。捧一心戒珠。共受菩提記\n大法師圓澄功能。略録在傳述一心戒文中。\n彼功能事。在彼此人。法師爲行初戒。不犯\n堅持。武藏之國。道忠法師。菩薩戒寄天台\n宗。最初之時。城邑之中。在於高座。演説宗\n義。登到叡嶺。共先之師。寫一切經。收於經\n藏。從先師後。供一切經。隨師之命。奉稱\n五佛頂禮拜。爲奉桓武天皇。修念五佛頂\n法。在先師後。奉守國家。爲奬入唐之。隨\n先師之心。住如如觀。寫天台疏文。居高雄\n寺。學習天台文義。亦爲入唐。住如如觀。三\n七箇月。修念祕法。不入唐前。行事之旨。注\n於今文。擧法師行。不入唐前。三箇之度。受\n菩薩戒。待還來日。受新義宗。彼中之事。在\n法師臆。從唐還時。在高雄寺。最初被授灌\n頂之法。亦爲奉桓武天皇。修念祕法。亦野\n寺西野。爲奉桓武天皇。行眞言法。賜天\n台年分二人度者。自是以後。登山入里。所\n所之中。爲守國家。作於佛事。對諸宗有名\n法師等。論顯天台宗義。諸大寺僧中。宣説\n自宗奧旨。於大極殿。建天台義。奉守國家。\n爲守於天下。寫三千部法花。諸國在之。雖\n登耳順年。爲繼先師跡。修學眞言大道。三\n密之戒契。一一指陳。受於空海大僧都。爲\n守國家。西塔之院。建於三昧堂。修念法花\n三昧。長講三部大乘。是之功能。在一心戒\n文。去弘仁九年。先師宛行戒壇院別當義眞\n大法師。同時宛行戒壇院知事傳燈法師光\n定。義眞大法師。怡然遷化。從天長十年七\n月。到於承和元年二月。悲傷之心。多於朝\n夕。傳戒之師。無於戒場。傳法之人。無有山\n迹。法師光定。預居堯世。憶流律法在將\n荒事恐息傳戒。傷將絶傳宗。圓澄法師\n言滿天下無口尤。行滿天下無怨惡。言\n之者欲使傳宗。聞之者欲爲戒師。天台\n之宗開後。有是師用。不任傳戒心之至。謹\n録功能。輒述法師行徳\n表案\n故最澄法師弟子沙門光定言。光定。久從先\n師之最澄法師後。承聞傳法之由。最澄法師。\n有二弟子。彼弟子義眞。圓澄。義眞法師上\n臈。圓澄法師下臈。去弘仁三年。在最澄法師\n病床。其年五月。付法印書。授圓澄法師。弘\n仁四年。義眞法師。從相摸國。來於叡嶺寄\n在。義眞法師上臈。圓澄法師下臈。同弘仁十\n三年。付法印書。授義眞法師。其時光定言。\n付法之書。授於二師。誰師爲首。最澄法師\n云。上臈之師。可爲衆首。亦言。義圓二師。定\n高階師。可向泉路。最澄法師云。建立桓武\n天皇御願之宗。被弘二師。道弘人。人弘\n道。道心之中有衣食矣。衣食之中無道心\n矣。亦云。御願興隆憑四賢臣。其四賢臣。\n故贈正一位左大臣兼行左近衞大將藤原朝\n臣冬副。故贈從二位行大納言兼右近衞大\n將良峯朝臣安世。現有。從二位行大納言\n守春宮坊傳藤原朝臣三守。故參議從四位\n上兼守右大辨行陸奧出羽按察使伴宿禰國\n道。依此之旨。諮聞四大朝臣。義眞法師。後\n左右之事。相勞仕奉。如最澄法師命。義眞\n法師被弘。天長十年七月四日永逝。彼七月\n下旬。光定。承於先師傳法之由。告圓修師\n三綱。雖然。告事之旨。不承之矣。百三十餘\n日。寺家之政不令聞。別當從二位行大納言\n守春宮坊傳藤原朝臣三守。正三位權中納\n言藤原朝臣吉野。其政爲事。十一月一日。將\n定安居講師。其之講師。一夏九十日。奉爲\n國家之。宣深義旨。奉守國家。十二日。將\n定宮中聽衆。其之聽衆。一七日中。奉爲皇\n帝。晝奉聞金光妙典。夜奉稱三寶。奉莊\n陛下。三月。將定年分度者。鎭國家内。是之\n政事。在於山門。是延暦寺。弘仁皇帝。爲成\n桓武天皇御願。所建立矣。最澄法師。備爲\n國家。不欲薗田。不入酒與之女永代常\n例令修學。十二年山籠僧。立一乘戒場度\n年分人。置文殊上座。受行法之旨。與諸寺\n有異。守玄門理。弘大道宗。然圓澄。光定。不\n聞義眞法師臨終之事。百三十餘日。未定\n傳法之首。不聞傳法之音。恐傷之心。多於\n朝夕。伏惟皇帝陛下。至徳通神。布慈雲於\n1&MT03024;侶。道隣極聖垂日月於玄門。伏欲別\n降嚴勅。圓澄法師。賜延暦寺之傳法之首\n然則。如弘仁三年。最澄法師。付法印書將\n定於山門。護國之政。繼於山家。護家之法。\n留於叡岳。義眞法師。命終之後。傳最澄法\n師遺風。圓澄法師。登耳順年。身命不幾。如\n最澄法師命。將弘是師。不任仰至之誠。上\n表陛下。輕觸威嚴。伏深戰汗。謹言\n\n 天長十年十月二十八日\n 傳燈法師光定上表\n\n法師光定言。傳法之由。奉聞閣門。義眞法\n師上臈。圓澄法師下臈。去弘仁三年。在先師\n病床。彼年五月。付法印書。授圓澄法師。弘\n仁四年。義眞法師。從相模國。來於叡嶺。依\n在義眞法師上臈。同弘仁十三年。付法印\n書。授義眞法師。彼時光定言。付法之書。授\n於二師。誰師爲首。先師云。上臈之師。可爲\n衆首。亦言。義圓二師。定高階師。可向泉路。\n先師云。建立我宗。被弘二師。道弘人。人\n弘道。道心之中有衣食也。衣食中無道心\n也。亦云。我宗興隆。奉憑四所主。依此之旨\n諮聞。故左大臣主。良峯大納言主。伴按察主。\n藤原大納言主。義眞法師。後左右之事。相勞\n仕奉。如先師命。義眞法師被弘。天長十年\n七月四日永逝。彼七月下旬。從奈良來。登\n山之日。再三談語圓修道叡。乘天。戒宣。四\n師等。令聞傳法之由。此師不聞談語之志。\n至于今日。寺家之政。不奉令聞主。其政爲\n體。十一月一日。將定安居講師。彼之講師\n爲事。一夏九十日内。爲國家之。宣深義旨。\n奉守國家。十二月。將定宮中聽衆。其之聽\n衆爲事。一七日内。奉爲皇帝。晝則奉聽金\n光妙典。夜則奉稱三寶珍號。奉莊陛下。三\n月。將定年分度者。鎭國家内。其之度者爲\n事。各各勞經義。精磨宗旨。如此政事。在\n於山門。是延暦寺。先師爲守國家。不欲薗\n田。不入酒與之女。爲持佛法之力。所建\n立也。然則。圓澄。光定。不聞義眞法師臨終\n之事。百三十日中。任幻僧心。亂山家迹。看\n之聞之。悲傷之心。多於朝夕。伏乞。我主。\n察傳宗旨。先師之心。主所知也。今正奉仰\n高徳。如弘仁三年付法印書。是圓澄法師。\n爲傳法首。義眞法師命終之後。以是澄法\n師。傳流先師遺風。此圓澄法師。登耳順年。\n身命不幾。如先師命。將弘是師。寄承先師\n命。捧進止状。上閣門下。不任至心。伏深\n戰汗。謹言\n\n 天長十年十月二十四日\n\n　　　　　　　　  傳燈法師光定謹上\n藤原大納言主\t閣下\t謹言\n傳述一心戒文一卷上　閣門下\n護國戒寶。久隱海東。催此岸人。赴彼岸津。\n垂一覽。孤僧幸伏欲施行。受先師戒圓澄\n大法師。爲戒和上。弘道傳戒。無人力時。\n不披高道。無良資力。不披深戒。隨先師\n後。聞受戒由。謹記之也。不任仰仰。令持\n沙彌順仁。忝驚閣門。伏深戰汗。不宣謹言\n\n 承和元年二月七日\n\n　　　　　　　　　　　　　  法師光定\n謹言　藤原大納言\t閣下\t謹空\n承和元年正月六日夜。憶傳戒事。得夢之\n相。彼夢之状。左衞門藤原佐。被皮衣。與高\n田太吏並立。又立彼邊人。不知其名。三人\n並立。下情。佐被皮衣\t手\t稱\t弖\t好\t之止\t靡其上\n見了。又此三人。當東近衞門面赴於東。南\n北通道邊三人前下情立。亦下情面赴西。又\n自内裏如先人走來衞門之中。東面密召\n下情。赴於内裏。以右手指。指於内裏。召除\n髮。除髮名。則下情憶捨三三人而赴\t止\t思於\n内裏。當衞門。三十許人在之。夢了。義眞大\n法師遷化。法弟失途。猶夫傳法之首。求於\n雪山。授戒之師。尋於迷津。雖有一乘。而不\n被弘。雖在戒珠。而不被精。遂使智光無\n明。照禪思息寂行。然圓澄大法師。久住於\n東岳。心染於師風。慈悲稍深。非違物情。掌\n衆之官。任延暦寺。傳述一心戒文一卷。上\n閣門邊。於是恩許實在。補任既畢。勅使一\n登。囂聲固停。嚴旨一唱。諸舌雲卷。天台之宗。\n亦更興隆。一乘之戒。再三開發。伏許宗興。\n阿衡鴻能。情賀實深。身悦極高。敬以爲一衆\n之首。恭以爲傳戒之師。不任慶賀誠。捧拙\n賀之書。謹上閣下。誠賀誠歎謹言\n\n 承和元年三月二十四日\n\n　　　　　　　　　　　　  法師光定\n謹上藤原大納言主\t閣下\t謹空\n今月二十日登山。聞師等諮。欝結既開。愁思\n亦開。涙下老顏。憶先師命。微僧光定。雖不\n其人。憶迹不息。義眞大法師遷化。法弟失\n途。猶1失弘道之人。求於雪山。授戒之師。\n尋於迷津雖有一乘。而不被弘。雖在戒\n珠。而不被精。遂使智光息山迹。禪思無微\n房。然圓澄大法師。久住於東岳。心染於師\n風。天性寛大。身遊諸法。慈悲亦深。非違物\n情。一衆首任。賜延暦寺。去二月七日。傳述\n一心戒文一卷。上藤大納言主。於是恩許實\n在。補任既畢。勅使一登。囂聲固停。嚴旨一\n唱。諸舌雲卷。天台之宗。亦更興隆。一乘之\n戒。再三開發。伏計宗興。新任別當主鴻能之\n力。情賀實深。身悦極高。敬以爲一衆之首。\n恭以爲傳戒之師。不任慶賀。伏2遺山童門\n繼。磨拙賀之書。謹上閣下。誠賀誠歡謹言\n\n 承和元年三月二十四日\n\n　　　　　　　　　　　　  法師光定\n新任延暦寺和氣別當主\t閣下\t謹空\n傳述一心戒文卷下",
  "language": "zh",
  "downloadCount": 0,
  "subjects": [
    "philosophy"
  ],
  "lastUpdated": "2026-01-14T00:43:11.822Z",
  "sourceUrl": "https://zh.wikisource.org/wiki/%E5%82%B3%E8%BF%B0%E4%B8%80%E5%BF%83%E6%88%92%E6%96%87"
}