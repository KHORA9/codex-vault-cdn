{
  "id": "1145198",
  "title": "達摩寶傳",
  "author": "Wikisource Contributors",
  "excerpt": "達摩寶傳\n　　\n《達摩寶傳》悟真子撰\n民國三年本\n　　\n\n\n達摩寶傳敘\n　　達摩寶傳釋氏遺文。通達之謂廣大之稱。括盡要道至德。不外三教正理。鋤完異端邪術以及四果旁門。乃修性了命之至道。至在有情下種。為返本還源之真經。道在順死逆生。實無愧。西天廿八菩提尊遵奉天命。茲以為東林第一達摩祖接續道根。口授心法。不在文字經中論。性悟神運。勿許形色身外尋。三皈五戒。作修道之把柄。一花五葉。留收圓之定憑。初度武帝不識。由宿孽以未盡。次指神光大悟。幸續燈有人。受胭脂以偈言。因釣坎陽。必用離陰為遵引。收宗橫而改正。凡度後全賴先生以曲成埋履。過江。設殿。一切變端本老祖神通顯應。受辱。含齒。拜師。幾番忍耐。喻後世低...",
  "category": "philosophy",
  "content": "\n達摩寶傳\n　　\n《達摩寶傳》悟真子撰\n民國三年本\n　　\n\n\n達摩寶傳敘\n　　達摩寶傳釋氏遺文。通達之謂廣大之稱。括盡要道至德。不外三教正理。鋤完異端邪術以及四果旁門。乃修性了命之至道。至在有情下種。為返本還源之真經。道在順死逆生。實無愧。西天廿八菩提尊遵奉天命。茲以為東林第一達摩祖接續道根。口授心法。不在文字經中論。性悟神運。勿許形色身外尋。三皈五戒。作修道之把柄。一花五葉。留收圓之定憑。初度武帝不識。由宿孽以未盡。次指神光大悟。幸續燈有人。受胭脂以偈言。因釣坎陽。必用離陰為遵引。收宗橫而改正。凡度後全賴先生以曲成埋履。過江。設殿。一切變端本老祖神通顯應。受辱。含齒。拜師。幾番忍耐。喻後世低心化人。縱有不明度人之師尊。不知訪道之學人。莫不以此為見識。而有靈機巧性生。真傳道妙用。真求道良箴。望讀是書。身體力行。句句芟心中之荒蕪。言言破天下之迷津。揣辭撥開迷人網。求道悟透死與生。無塵無垢。功圓預知時至。有道有德。果滿自覺期臨。誠為救命仙丹。度世佛艇。真正輔世道書。惜無善鋟。僕本迂拙。缺少見聞。初越陝西。始獲上冊殘篇。繼遊填南。復得下卷簡文。不堪鄙意補正。匯集一部刊成。以期同登道岸。共出迷津。是幸。\n　　歲甲寅夏悟真子敘於退省所。\n　　\n\n\n記心印曆\n　　嘗思性根命蒂。道有體用。木本水源。道有由來。無極以生太極。老君而化釋迦。即先天大道根也。然達摩為西二十八祖者。然釋迦佛一脈流傳。世世承接其統。代代仔肩其緒耳。夫佛出自西城竺幹國。父白淨梵王。後摩耶氏。秉性慈善。老子見愛。分性放光。國母見光。感而有孕懷二十二載。於周昭王二十四年四月初八日午時降世。姓剎劫。名悉達多太子。自幼大有威德。專務清淨。時遊四門。見生老病死苦絕。欲出家修道。父母苦阻不從。誠格神人指示。逾城而出。其年一十九歲。居檀持山中。修道三載。心知有形非道。遂復學於阿藍迦葉處三年。不得定靜。又便往蔚頭藍參學一年。亦不明其性宗。自傷嘆不已。又得聞號。燃燈古佛。頗有至道。時至中夏。週穆王二十一年。訪至東梁山。拜見燃燈。講道十三日。語下徹悟。始明萬法歸一至善之道。辭別燃燈。走滕泗二水。留雪山一宿。思其尼山靈秀所鐘。知中國文彩方盛。遂歸西方興教。自號釋迦牟尼。始舍衛國。大開法門著經說法。覺悟群生。稱名曰佛。闡述說法。三十一年法付。\n　　一祖摩訶迦葉尊者姓婆羅門。孝帝五年持僧袈沙衣，入雲南雞足山開道。\n　　二祖佛從弟阿藍尊者。\n　　三祖商那阿修。姓毘舍多。於週昭王六年生宣王三十二年化。\n　　四祖優波彩多。姓首陀。年七十出家平王十一年逝。\n　　五祖提哆迦。\n　　六祖彌遮迦。\n　　七祖婆波蜜。\n　　八祖佛陀難提。姓瞿曇。景帝十三年寂。\n　　九祖伏馱蜜多。\n　　十祖脅尊者。多難生處昭六年寂。\n　　十一祖富那夜舍。\n　　十二祖馬鳴。\n　　十三祖迦毗摩羅。行四三千法。度龍眾五百。赧王四十一年化。\n　　十四祖龍樹。至南印度。\n　　十五祖迦那提婆。始皇三十五年寂。\n　　十六祖羅淹羅多。漢武二十八年寂。\n　　十七祖僧伽難提。羅筏成國王太子。生而能言七歲出燕寂。\n　　十八祖伽夜舍那。\n　　十九祖鳩摩羅多。月氏婆羅門子。\n　　二十祖闇夜多。新峰十四年寂。\n　　廿一祖婆修盤頭。\n　　廿二祖摩拿羅。\n　　廿三祖鶴勒那。姓婆羅化中邦工說法。\n　　廿四祖師子。比丘尊有姓婆羅門至眉賓國多拳生手曰年還我珠處問拳珠眾驚示偈。\n　　廿五祖婆金斯多。\n　　廿六祖不如蜜多。\n　　廿七祖般若多羅。\n　　廿八祖菩提達摩。\n　　菩提達摩尊者。為西天二十八心印之祖。作東林初代道統之尊。\n　　聊記來歷。明賢再證。\n　　\n　　\n\n\n達摩寶傳上卷\n　　\n　　偈曰\n　　達天通地一部文摩訶揭諦眾生\n　　寶秘諸仙五千道卷隱如來三藏經\n　　贊曰\n　　達摩慈悲寶卷傳諸佛菩薩下九天\n　　聞聽偈語忙護佑韋馱靈官排兩邊\n　　金爐沈檀香煙起法身清靜性自然\n　　大眾虔誠體佛語直超三界證涅槃\n　　南無皈依十方一切佛法僧慈悲救世度眾生。\n　　爾時達摩老祖。乃西城南印度國界。大覺金禪。香枝國王三太子。不戀王位。看破榮華。修成西天二十八祖。金蓮寶座。不戀聖境。悲世憫人。於天界元年。過東土傳立空妙用度人。不尚文字。只口傳心授。因見眾生不得惺悟。難識妙理。遂高駕祥雲。慧眼遙觀。見得梁武帝。善氣沖空。空中現瑞。只得落下雲頭。於梁武帝金鑾寶殿。武帝見老僧從空而來。驚疑問曰。莫非怪乎擅敢到此。祖曰。西國人也。身藏明超聖境。不覺至此耳。武帝曰。西國到東土有多少路程。祖曰。十萬八千里。帝曰。要多少日期可到。祖曰。吾只用半個時辰就到。帝曰。莫非神仙乎。祖曰。雖非神仙。頗有半凡半聖。帝曰。既通凡聖。可曉人之生死根源否。祖曰。知而不知，不知而知。帝曰。\n　　幾世為人幾世足幾時戒斷酒和肉\n　　你將甚麼報君恩誰人與你作眷屬\n　　日間化緣哪裡化夜間歸向哪裡宿\n　　我將八句來問你誰是天堂誰是獄\n　　老祖曰。\n　　九世為人十世離娘戒斷酒和肉\n　　我將經卷報君恩菩薩與我為眷屬\n　　日間化緣千家化夜間歸向茅庵宿\n　　我將八句來回你我是天堂你是獄\n　　武帝聽得此言。心中大怒。曰。你這和尚，全無道理。祖曰。我有無窮道理，你全然不識。本是你無道理，將來有何好處。帝曰。我曾修下五里一庵。十里一寺。洪闡述佛道。有無量功德。你反道我是地獄。並無好處。你這野僧。單瓢執杖。乞化十方。遊食僧人。倒是天堂。且有道理又有好處。概是胡說。與我推出斬首。祖曰。斬我不得，我體掛虛空。無處下手。帝曰。你要上前三步死。退後三步亡。祖曰。我橫行三步有何妨。武帝叫兩班文武。將這和尚帶在西廊。來日高設法台。將四十八卷經典疊成蓮花寶座。請他登台講經說法。若是真僧自然明心見性。若是假僧。自有天雷劈死。老祖聽得心內自明。眾文武大臣將和尚候在西廊。問曰。你這和尚將你來由去處對眾一表。使我等得個明白。老祖曰。\n　　眾公卿，聽開懷我從混元一氣來\n　　無生是我老父母乳名叫當小皇胎\n　　小皇胎，弟兄多九十六億住娑婆\n　　也有在朝為天子也有為官享快樂\n　　也有逞能誇豪富也有處貧受奔波\n　　也有造孽轉畜道也有修仙證大羅\n　　自從寅會失散後算有四萬餘年多\n　　我來此，把伴約惹得爾等笑我魔\n　　我欲轉回西方地又憂爾等沒下落\n　　老祖說罷。眾文武以為和尚是個瘋子。各自退散。及至隔日。安設已畢。請和尚登台說法。老祖將四十八卷經典。一覽皆通。只四維思尋。並不曾開言講說。帝曰。請你講經說法。如何一言不吐。祖曰。\n　　見性一轉三千捲了意一刻百部經\n　　迷人不識西來意無字真經世難尋\n　　武帝不識反以為狂。心中惱怒。命左右侍衛各執玉棍。將這和尚逐出去罷。老祖曰。何必待逐恐折爾福。餓死台城。怎得瞑目。武帝越更大怒。急命逐出。只見玉棍一齊打來。老祖閃出殿外。冷嘆三聲無緣。且行且歌。\n　　嘆富貴假名利迷人太甚塵世上眾皇胎概困紅塵\n　　只知道享紅福勢利僥倖全不思有孽債暗來纏身\n　　梁武帝結佛緣人爵有分可惜他冤孽重一竅不明\n　　只憂他福盡時便有禍侵將來後冤報冤困死台城\n　　佛不忍特命我來指惺哪知他迷昧甚全不思忖\n　　莫奈何駕法船又往別郡四部州去尋訪有緣之人\n　　卻說老祖歌畢。不免去到金陵。王舍城中黃花山。神光在此講經說法四十九年。人天百萬聽講。老祖到此。果見講的天花亂墜。地湧金蓮。泥牛過海。木馬嘶風。神光偶然見得新來一位和尚。不免問他一問。老僧從何來。祖曰。不遠而來。神光曰。既然不遠。往日未見來此。祖曰。不得空閒。\n　　一要上山採靈藥又要下海取寶珍\n　　修造無縫塔一座只因功果未完成\n　　今天就偷閒來到此聽爾慈悲講經文\n　　神光聽這和尚要聽講經。即將經卷展開細說。祖曰。你說的是甚麼。神光曰。我說的是法。祖曰。法在那裡。曰。法在經書上。祖曰。墨的是字。白的是紙。如何有法。你既說紙上有法。我且畫一紙餅與你充飢。神光曰。紙餅如何充飢。祖曰。既然紙餅不能充飢。你說的紙上佛法。怎能了得生死。本屬無益。與我拿去燒了。神光曰。我講經說法度人無量。怎說無益。你豈不是輕賤佛法。罪莫大焉。祖曰。我非輕賤佛法。乃你自己輕賤佛法。全不究佛之心印真法。執著經書說法。可謂不明佛法也。光曰。我既不明。請你來登台說法。祖曰。無法可說。單言一字耳。我西來有一字。要須彌山為筆。四海磨墨。天下為紙。難寫得下我這個字。更難畫得下我這個形象。看又看不見。描又描不成。有人識得這一字。寫得這圖形。並絲毫不掛。方能造生死。本來無形象。四季放光明。有人識得玄中妙。便是龍華會上人。\n　　偈曰：\n　　達摩原來天外天不講佛法也成仙\n　　萬卷經書都不用單提生死一毫端\n　　神光原來好講經智慧聰明廣傳人\n　　今朝不遇達摩度難超三界了死生\n　　達摩西來一字無全憑心意用功夫\n　　若要紙上尋佛法筆尖沾乾洞庭湖\n　　神光聽畢。心中大怒。手持鐵素珠迎面打來。遂打落老祖門牙二個。祖欲吐出。不忍此地要遭三載大旱。祖欲吞下腹內。又恐破了五臟之戒。只得忍耐。口含齒血。往西而去。\n　　偈曰\n　　達摩含血不能言哪想神光認不全\n　　船到江邊人難度看來有緣又無緣\n　　武帝神光不低心哪識西來一祖根\n　　這次錯過難相遇永叫埋沒在紅塵\n　　老祖出了王舍城外。將袍袖一展。其齒如故。其血淨盡。思度人難處。不免嘆道一番。\n　　嘆旁門有字法信口談論專習的口頭禪不究死生\n　　有修行他不求佛法心印有悟道他不訪無字真經\n　　一味兒講的是行怪素隱三教人多不究了死超生\n　　假僧道概習的敲打唱韻有神光他憑的講說為能\n　　恁講的天花墜難了性命到頭來更難免十殿閻君\n　　舉眼觀旁門內無數人等沒幾個窮心經訪道修行\n　　我今日度神光又無緣分但不知到何處才有緣分\n　　卻說老祖傷嘆已畢。遂往東綠關過。遇一婦人名楊胭脂。便問老祖從何而來。往何而去。老祖曰。自西國而來。特度武帝與神光。欠緣而歸。胭脂聽說。知是有道德的和尚。便請老祖到家。候入經堂。請升法座。遂行禮拜告曰。吾乃持齋多年。未得明心見性。今日有緣。得遇明師降臨。我今發願為徒。求師慈悲。指示正法。弟子永不忘恩。祖曰。你今發願求道。事非小可。況女身垢穢多愆。要盟下海天大願。受持三Legend五戒。抱穩正念才可。倘不依願而行。反遭墜落。萬劫難以超升。當再三思而行。不可輕視。胭脂即便跪地。憑佛立願曰。我若得法忘師。不守命令。半途而廢。永墜沉淪苦海。萬劫難超三界。達摩知是虛情。略點幾句偈語雲。\n　　若在三苦求正法單明身中動靜功\n　　法生萬物穿三界道包天地遍虛空\n　　穿骨透髓無不到應現八方妙無窮\n　　周流四大為真主內無形相外無蹤\n　　常與三家來相會內外一體現金容\n　　又曰。\n　　人法兩忘是真空活潑動靜允執中\n　　認得自家真人透待詔飛升極樂宮\n　　脂胭得聞法文。記熟在心。已有數日。遂起心毒死師傅。等武帝與神光前來拜我為師。豈不榮耀幸甚。誰知老祖早明其意。便脫只芒鞋。寫留偈語。化作屍骸。遂隱身而去。胭脂見祖已故。急將屍骸葬了。老祖離了東綠關。又傷嘆一番。\n　　嘆婦女多迷昧不明自性既回心在吃齋未究死生\n　　全不思五漏體罪太甚因前劫多迷昧不曉修行\n　　變女身多不便作難不盡遵三從和四德聽命於人\n　　楊胭脂既遇我三生有幸就該要求真空不二法門\n　　我見她口能言心卻不正無字經又豈可輕易指陳\n　　略得點禪機話以為高幸就想要毒死我當人師承\n　　從此推我來時一條路徑我去後恐出萬戶千門\n　　要找個信心人道統繼定慧眼觀四部洲並無一人\n　　就只有王舍城神光可信我再去化不轉枉來度人\n　　老祖嘆畢。不忍拋棄神光。設法再度。心默一會。將數珠取下十粒。化為十殿閻君。飄然而至。立於神光法台之側。神光正欲登台。忽見十位秀士到此。神光問曰。各位先生係何方人氏。莫非來此聽說法乎。十位答曰。吾等乃是幽冥地府十殿閻君。並非來此聽法。因爾陽壽已滿。特來鉤取爾之生魂。神光聽說。大駭一驚曰。我曾說法度眾四十九年。費有無窮辛苦。積有無量功德。豈還難躲閻君乎。閻君曰。今天下只有一人能躲。餘外概不能免。神光曰。此一人是誰。閻君曰。是前日來此那位黑臉和尚。得明無字真經。性理真傳。修成天外閒人。才躲得脫吾等之手。但凡說法修行。口頭三昧。盲修瞎煉。不求真傳。實受修行者。但是口說能免。其實都躲不脫。神光聽說。心中慚愧已極。悔恨自已失緣。只得跪地。向閻君面前討饒免死。好去追求達摩指示。只得俯伏哀懇。十位恍然化無。神光起身。就向蓮台一腳。踏倒蓮台。急忙起程。追趕老祖。百萬人天扯住。不忍分離而言曰。\n　　師尊一去好可憐叫人個個淚不干\n　　百萬人天誰為主未知何日轉回還\n　　光曰。\n　　大眾從容聽我言一心要去求真傳\n　　異日若能成正果普度眾生證涅槃\n　　師徒恩重與情深如何割捨兩離分\n　　近前聽我十囑咐各自歸家莫退心\n　　一囑咐皈依佛全憑真心莫貪恩莫戀愛莫爭利名\n　　二六時要與佛常親近四時中焚信香報答佛恩\n　　我離躲閻君手無明未盡勸大眾要耐煩牢記在心\n　　二囑咐皈依法佛規嚴令二六時勤功課依法而行\n　　這戒是修行大把柄切莫要起雜念胡為亂行\n　　我離躲閻君手神氣耗甚勸大眾時存養牢記在心\n　　三吩咐要皈依僧要學清靜投佛門守清規別開旁門\n　　切莫學有為法夢幻泡影或靜坐或觀空雜念莫生\n　　我難躲閻君手不明自性勸大眾要飛相牢記心中\n　　四囑咐殺生仁德為本西天佛盡都是慈悲大仁\n　　修行人與生靈莫結仇恨方免得地獄苦不去轉輪\n　　我雖躲閻君手冤孽太甚勸大眾多放生牢記在心\n　　五囑咐偷盜以義為本一根草一條線各有主人\n　　別人來虧刻我我必不忍我虧人不服必有禍生\n　　我難躲閻君手刻薄太甚勸大眾要厚道牢記在心\n　　六囑咐戒邪淫名節為本修道人效關雎樂而不淫\n　　恁美貌賽西施當作禽蠢切不可起慾念喪失本真\n　　我難躲閻君手慾念不盡勸大眾色是空牢記在心\n　　七囑咐戒酒肉清濁莫混酒性亂肉性濁污穢佛經\n　　二六時或念經或是坐靜本當要絕慾念見性明心\n　　我難躲閻君手心不純靜勸大眾食淡泊牢記在心\n　　八囑咐戒妄語言而有信守五戒貫五常亦貫五行\n　　諸萬物莫不是由信化運言忠信行篤敬傲惰莫生\n　　我難躲閻君手愩高傲性勸大眾低血性牢記在心\n　　九囑咐修紅福富貴之品從今後體八德更體五倫\n　　吃花齋吃月齋隨在爾等要修個人上人智慧光明\n　　我要去趕達摩只為性命勸大眾廣施濟牢記在心\n　　十囑咐諸善人要講德行行大善行小善量力而行\n　　有財人要捨財施濟莫吝無財者行方便全憑功行\n　　我要去趕達摩求指心印仰大眾各立​​功彼岸同登\n　　囑咐已畢。師徒灑淚而別。神光一心要趕達摩心切。一直趕到東綠關。遇一婦人。名楊胭脂。神光問道。娘子可曾見得一位黑臉和尚過去幾時。胭脂曰。前日老祖在我家住了七日。自病而死。我將祖屍葬於東綠關外。神光聽說大哭不已。悔自己無緣。難遇高師搥胸悲啼。胭脂曰。老祖雖死。道根還在。不必悲傷。神光聽說。方得止淚。問曰。老祖之道何人所得。胭脂曰。道已盡傳與我。只要你忍耐降心。我傳你就是。神光忙頂一禮。跪地哀求指示。胭脂曰。道不輕傳。必要對天立願。方可傳授。光曰。\n　　修行弟子未通玄專拜明師學參禪\n　　我若輕法難離苦忘師性命不還原\n　　胭脂曰。\n　　修行工夫全憑心傳授匪人罪不輕\n　　穿山透海常應現包天裹地在人身\n　　活潑動靜養性天千生才得佛臨凡\n　　貫滿乾坤憑真性放去收來還本源\n　　神光再三叩問身中之性命。生死之根由。胭脂曰。生死性命之原。有內外之分。內能穿骨透髓。普覆人身。應現化物。乃六門之動靜。外能穿山透海。包天裹地。貫滿十方。放去收來。動靜活潑。乃劫外真人也。金剛經雲。現在、過去、未來心。俱不可得。人、我、眾生、壽者相。切不可有。方才免得輪迴之苦。脫得閻君之刑。神光曰。此等道理。我曾常時講論。望師傳我先天至道。胭脂曰。法已盡傳。再無二法。神光心中不得詳明。正在疑而未決。忽聽門外來了一位老僧。大聲叫道。東土眾生。無緣無緣。可惜把西天達摩老祖。佛駕臨東。放過去了。神光與胭脂聽見。問道這位老師傅，你在何方遇著達摩老祖。僧曰。我在西國來東之時。同伴一日一夜。神光胭脂俱不深信。老僧又曰。我前日在西洋湖洗澡。又遇老祖。手執便鏟。挑隻芒鞋。身負蒲團。踏蘆過江而去。我曾問過他。要向何處去。他言先度武帝無緣。反遭玉棍傷體。次度神光無緣。又被鐵珠損牙。複度胭脂。顯遭毒害。要到熊耳山。尋個住處。培體養牙。說罷而去。神光聽說。果是實情。轉問胭脂曰。你言祖已病故。如何還在。胭脂曰。不免同去東綠關。掘墓相驗。及至掘開一見。只有芒鞋一隻。繡得有字雲。\n　　達摩西來一隻鞋千針萬線繡出來\n　　東土眾生不識我芒鞋把做死人埋\n　　神光看畢。才覺得達摩老祖。神通廣大。變化無窮。必在熊耳山。一心奔去。拜求大道。遂拜別胭脂起程。不分星夜。至一大江。橫阻難度。神光四維觀望。並無有人。又恐老祖往別方去了。進退兩難。達摩早知其意。遂化一漁翁。來在上江釣。神光見而呼曰。求漁翁到岸。連呼數聲時。漁翁不慌不忙而至岸邊。神光曰。求老伯渡我過江。漁翁曰。\n　　岸遠江湖深難尋舵人\n　　自己實難度豈敢度客賓\n　　神光曰。餘外有度否。漁翁曰。\n　　前有一老僧踏蘆過江心\n　　並無波浪起惜爾錯時辰\n　　神光曰。因我錯過悔不轉了。不知這達摩老祖過江到山。已轉身否。漁翁曰。他在山上打坐。我朝日未離此處。不見轉來。神光聽說在山。心忙似火​​。拜請漁翁度江。頂禮哀告不已。漁翁見得神光求達摩心切。才能低心求度。遂接上漁舟。叫他閉目凝神。澄心靜坐。一刻而過。神光下得舟來。無物相贈，只得道勞而許以言曰。迷時你度我。惺時我度你。有恩須當報。循還真道理。言畢告別。一直奔上熊耳山。見了達摩老祖。四禮八拜。參駕已畢。見得老祖端然正坐。巍巍不動。並不開言啟齒。神光只得俯伏拜告。弟子肉眼凡胎。不識老祖西來。一切冒犯罪過。應該雷霹靂。伏望師尊慈悲赦罪。賜下恩來。見老祖良久不理。神光再三哀懇。言曰。\n　　神光跪地淚流滿面腮望師息怒且寬懷\n　　肉眼不識西來祖總望師尊赦罪來\n　　神光已懇一日。始見老祖言曰。\n　　我今開言問神光王舍城中好道場\n　　三藏經書憑口談如何趕我到西方\n　　神光曰。\n　　神光跪地不抬頭淚濕衣襟自己憂\n　　望師莫記前言語別了真人無處求\n　　神光跪懇哀求。已經一日一夜。雪積過腰。老祖憫之曰。心清靜不得清靜。意安閒不得安閒。痴心難超三界。妄意必墮深淵。神光曰。弟子不敢痴心妄想成佛作祖。以為高大。實為自己性命難了。苦海難脫。閻君難免。地獄難躲。雖是前來攪擾。出於無可奈何。望師慈悲指示。弟子勤把頭磕。祖曰。欲求正道須到左旁。要待紅雪及腰。方可傳授。神光誤聽。遂取出戒刀，卸下左膀，血染周身遍紅。老祖一見大動慈悲。急將袍裙撕下一塊。搭於神光左膀。血止痛愈。嘆道。想東土眾生。既有此番心念。可受真傳。遂吩咐。要發下洪誓大願。神光曰。想父母生養大恩。殺生難報。蒙天地蓋載。日月照臨。皇王水土。師尊教誨。種種深恩。無由報答。若不誠求至道。了脫生死。答報五恩。豈不虛生一世。而落六道四生。怎能重遇奇緣。因即叩請神天鑑察。弟子求道。倘有二意。欺師滅祖。永墮地獄。不得超生。祖曰。善哉善哉。要修端正道。須去左旁門。如何卸左膀。險些誤殘生。要紅血齊腰。無非考心誠。爾這紅袈裟。留警後世人。祖師以偈曰。\n　　吾本來東土傳法度迷津\n　　一花開五葉結果自然成\n　　見其智慧可矣。取名曰慧可。遂以如來正法眼說偈授慧可雲。\n　　有情下種因地果自生\n　　無情必無種無地亦無生\n　　說已端坐。神光語下徹悟。始知性要悟。命要傳。真上上一乘之妙諦也。即便頂禮謝恩已畢。再拜恩師慈悲。指明左旁二字。師曰。道有三幹六百旁門。七十二種左道。故曰左旁。總為術、流、動、靜。四果之門。惟我真空先天大道。三教合一。是為不二法門也。神光問曰。何為術、流、動、靜。四果旁門。老祖曰。\n　　術者法術也。凡書符煉咒。駕霧騰雲。飛空步虛。踏罡步鬥。呼雷遣將。撒豆成兵。五遁變化。降像走陰。七十二般法術。俱不能超生了死。皆非正也。\n　　流者周流也。雲遊天涯。朝山禮像。募化十方。修寺建塔。醫卜星相。算數推測。善知過去未來。吉兇禍福響驗如神。九流三教。諸子百家。口頭三昧。一切流道。俱不能超生了死。皆非正也。\n　　動者行動也。凡習八段景。及搬運吐納。擦拳撫掌。曬背反睛。餐霧服氣。採藥煉丹。服乳咽精。站立坐跑。運氣之功。一切有作有為。有像有形之道。不能超生了死。皆非正也。\n　　靜者寂靜也。凡隱庵入洞。靜坐觀空。數息止念。闢谷煉形。有守泥丸。守尾閩守谷道。守臍輪。有眼觀鼻。鼻觀心。以血心作黃庭。以肝肺為龍虎。以心腎作坎離。有守兩乳之中。有修性不修命。有修命不修性。一切陽寡陰孤。盲修瞎煉之道。俱不能超生了死。皆非正也。\n　　更有冤深孽重之輩。雖入大道。不知天命。毫不低心。稍得一線之功。自以為能。就要稱師作祖。分門別戶。欺世哄人。罪莫大也。怎能超升。更非正也。子其勉之。依願而行。\n　　神光曰。左道旁門誤人生死。罪重惡極。弟子知過必改。不敢妄行。伏望師尊將入道路徑。下手工程。如何起頭落腳。求祈指示分明。\n　　老祖曰。入道路。遵↑守戒。下手工。真空立關。起頭一三五。落腳九轉丹。\n　　神光曰。三教合一否。老祖曰。三教無二。眾生有分。要明三教合一理。當體一三五數行。神光曰。何為一三五數。\n　　老祖曰。一者理也。三教合一。即人身中之萬殊歸根為一竅。故道有抱元守一。佛有萬法歸一。儒有執中貫一。同此道也。天一生水。屬坎。真陽陷中。不得返本。明得一竅。運離汞以灌溉。使坎鉛而上升。水火既濟還先天。必收一身之元氣歸於一性之中。結成一粒粟米工夫。要一心不二。切忌雜念以耗散。\n　　三者。三家也。一性分三。即人身中之精氣神。為三寶。故道有三清。佛有三。儒有三綱。同此道也。天三生木。屬震。真陽藏下。不得返本。明得一竅。呼西捨郎以鼓舞。使東家女兒歡會。金木合併還先天。必收三家之真寶。歸於一性之中。煉成三花聚頂工夫。要三↑清淨。切忌三厭以穢散。\n　　五者。五元也。即人身之心肝脾肺腎。為五臟。故道有五行。釋有五戒。儒有五常。同此道也。天五生土。是中央戊己。散於上下。不得歸位。明得一竅。調運呼吸。以移戊就己。使戊己二土。結成刀圭。返還先天。必收五髒之精華。歸於一性之中。煉成五氣朝元工夫。要五戒精嚴。切忌五葷以沖散。\n　　神光問曰。何為五葷。\n　　老祖歌曰。\n　　這五葷草將軍氣味兇險就是這蔥蒜韭薤同眾煙\n　　煙傷肺把金氣被他沖散韭傷肝把木氣被他耗完\n　　蔥傷腎把水氣被他外趕蒜傷心把火氣被他滅煙\n　　薤傷脾把土氣被他困倦此五氣受了傷如何結丹\n　　修行人戒五葷才是正傳精五戒才煉得五氣朝元\n　　神光曰。五戒之理。弟子淺知。不得精詳。祈師剖明與弟子知之。老祖歌曰。\n　　戒殺生原來是仁德為本體上天好生德戒殺放生\n　　人生寅於東土沉埋久困人轉畜畜轉人死死生\n　　歷劫內多迷昧造過太甚人吃畜畜吃人好不傷情\n　　人得道要回西超生樂境冤未報難道說罷了不成\n　　必須要放生命孽債消盡若不然只恐怕冤孽纏身\n　　不戒殺損天良孽債更甚佛雖慈那冤孽怎能依行\n　　迷竅起退志把道不信失卻了好緣法萬劫難尋\n　　這場劫運從何起仔細評論天生物他豈有所殺之情\n　　皆因為世上人兇惡頑梗毒魚蝦傷禽獸造孽非輕\n　　上皇爺按律定降下劫運敕魔王四部洲齊起蜂群\n　　你殺他他殺你解此劫運修行人不惜命罪加十分\n　　儒忠恕佛慈悲道祖感應此六字心在下推己及人\n　　體天心推人心以及物性既成己又成人豈可看輕\n　　折草木傷氣血都有罪定何況於貪口腹害命殺生\n　　殺生戒理多端難以盡論再將那偷盜戒指示分明\n　　戒盜原來是義氣為甚切莫要存偏見刻薄居心\n　　男誌外女誌內雖是本等守己業不妄求可算志人\n　　幹與坤總要學端端正勿妄貪勿妄取廉潔要清\n　　一根草一文錢各有受分一縷絲一條線豈無主人\n　　或做買或做賣存心公正哄人財不長久自遭罪名\n　　就算他金和銀堆滿地境常近身常臨眼毫不動心\n　　縱該取毫不苟並不蒙混若妄取傷了義背了聖人\n　　入佛門脩大道ellow清戒淨怎麼比那小人輩一概胡行\n　　塵世上鬧轟轟無數人等沒一個不貪財不斂金銀\n　　瞑著目細思想上中下等概入迷齊盤算無有知音\n　　莫說是當賊人天良喪盡不做賊還不是想拿錢銀\n　　莫說是俗人們利心太甚修行人亦還有見利生心\n　　這財字可算得迷魂大陣從今後嚴守戒跳出迷津\n　　修行人二六時勤把功運毫不貪毫不染涵養性真\n　　功成時遍身寶受用不盡吃聖飯穿聖衣快樂長春\n　　戒邪淫原來是禮節為本切不可無禁止慾念時生\n　　男官貞女官潔猿馬拴穩須將那廉恥兒心窩常存\n　　心問口口問心自嚴自慎毫不敢思凡情斬絕除根\n　　天地間惟禽獸雌雄亂混不顧羞不顧恥醜不堪聞\n　　人為那萬物首廉節要緊若亂倫雖是人不如獸禽\n　　柳下惠懷不亂天良獨慎魯男子閉門戶不睹美情\n　　進大道皆都是仙緣有分老母的皇胎九六原人\n　　自寅投東土六萬年正張為男李為女轉變不停\n　　三期至開普度原人返本要九六歸家轉同看娘親\n　　修行人貼骨親靈山脈運本來是一母生如何偷情\n　　既修行把淫欲一刀割盡任美貌賽西施對景忘情\n　　常畏懼似狼虎蛇蠍毒狠戰兢兢如臨淵如履薄冰\n　　能戒到精微處無蹤無影成佛仙在掌中有何不能\n　　這淫戒是首魔敗道總病有多少徒口說心未體行\n　　觀外面或像是悟道形影視內景暗窩藏不如畜生\n　　這念頭眾乾坤摸心自問察其實敗道的都是邪淫\n　　生於色死於色如夢不醒醒醒未覺醒未醒昏昏沉沉\n　　只害的屍堆山脫骨如嶺仙佛根墮塵沙好不心疼\n　　大志人立念頭鐵石堅硬常記著空於色惟在有恆\n　　久行待無人我四相皆淨復還我本來面性體圓明\n　　這淫戒非兒戲須當謹慎再將那酒肉戒略說分明\n　　戒酒肉原來要清濁莫混除香味斷美菜餚去濁留清\n　　切莫要貪口腹迷真亂性五百戒酒為頭爾莫看輕\n　　那酒兒雖是水毒氣甚狠連三杯入腹內面紅心昏\n　　食醉了似瘋顛迷而不惺喪廉恥失德行暴氣兇橫\n　　那時節亦不論諸親人等開口罵舉手打虐卑慢尊\n　　也不管高和低生死性命惹下了包天禍法不容情\n　　酒後起樂縱後悔亦遲甚何不如早立志酒不沾唇\n　　效禹王惡旨酒肯把善信酒無量不及亂至聖存心\n　　況酒是穿腸毒三寶傷損有敗國與亡家招禍總根\n　　俗人們亦當要戒之則慎又何況守清 Bud立志修行\n　　莫說是飲甜酒不甚要緊念不絕也難免亂了心神\n　　那肉蕎雖說是美味上品要有功超度他才敢食吞\n　　若無功解他冤陰司候等老閻君來判斷八兩還斤\n　　肉字體兩個人是何情景人吃他要人還不是虛情\n　　人稟受天地的清風成性那畜物稟濁氣而生\n　　既悟道要將那濁氣去盡濁氣除才悟得清氣上升\n　　第五要戒妄語言實為本逢著人切不可言談虛情\n　　言有典行有則忠信篤敬來得明免有疑生\n　　世俗人一概的花言巧論說是風便是雨妄哄眾人\n　　東說好西說歹好歹說盡貌慈悲心毒惡佛口蛇心\n　　舌如刀殺的人無處逃遁意似箭斬的人老少離分\n　　只圖他得飽暖方便安穩那管人苦和甜全不思尋\n　　在陽間使刁乖由他胡混歸陰曹割心肝定拔舌根\n　　修行人語無妄言而有信將花言和巧語一併除清\n　　逢著人講的是孝悌忠信談禮義敘廉恥善化人民\n　　逆勸孝淫勸貞邪人勸正愚勸賢變善挽轉人心\n　　每一方能勸得人人遵信無邪匪無兇橫自見清平\n　　天與地合萬物依信為本若無信那裡有世界人倫\n　　天有信日月星報信鬥柄地有信水火風運信崑崙\n　　年有信四時內寒暑凍冷月有信逢朔望不差毫分\n　　日有信十二時子午為準時有信每一時八刻五分\n　　卦有信幹與坤坎離為定信屬土貫五常亦是五行\n　　天和地年月日憑信化運那萬物與人民應信所生\n　　生生化化生生各有一信若無信化不化生也不生\n　　這五戒要精嚴五行合併更必要三花聚三厭除清\n　　神光曰。何為三厭。祈師指明。老祖曰。\n　　這厭字昔倉聖造作明鑑將日字安之在四陰中間\n　　上橫陰下月陰左撇右犬這就是名天狗日月食完\n　　這三厭削三花原屬三件有飛禽身橫飛天厭根源\n　　那走獸身橫走此名地厭那水族名水厭橫遊水間\n　　修行人煉純陽陰氣莫犯那五穀身直長立地頂天\n　　況三厭屬幻體食之可慘煉三花守三↑才是真傳\n　　神光曰。這三Legend之理。弟子只知大概。不得詳明。求師指示一番。老祖歌曰。\n　　皈依佛發慈悲常清常淨勤參悟本來無字真經\n　　不貪那富與貴世俗浮景不戀那恩與愛紅塵美情\n　　將酒色與財氣一刀斬盡學一個大丈夫跳出凡塵\n　　人打我不還手彌陀念定人罵我不還口哈哈連聲\n　　他害我只當是他把我敬嫉妒我只當是待我有情\n　　誹謗我我只是良言相敬欺壓我我額外把他欽尊\n　　逢著人談善言諦諦告訓分賢愚因人訓見機生情\n　　常窮究古仙佛是何動靜不能學佛行持怎麼超生\n　　佛佛佛原來是塵緣拋盡並非是雕塑的有像有形\n　　有形像是後天即有損壞無為體合太虛那有死生\n　　行坐臥二六時莫離方寸觀自在行般若守定自性\n　　精化氣氣化神妙義難論神還虛虛還無性光通靈\n　　真中假假中真真如自靜才算得孝兒童與佛有因\n　　此乃是皈依佛指示爾等再把那皈依法講來細聽\n　　皈依法重點貼法則莫紊循規矩講禮義洗滌身心\n　　上待下要慈悲依規示訓下諫上依禮行莫亂章程\n　　行動間立品格衣冠要正閒坐時如泰山守定黃庭\n　　神佛堂宜潔淨諸佛歡幸四時香要虔誠性透神明\n　　誦真經除雜念神氣交並調賢良設法度計隨心所欲\n　　見道友要謙和禮必恭敬學低心學下氣慮以下人\n　　談道時莫嬉笑不可爭論先天道理無窮各有淺深\n　　驕傲心滿假心一概除盡姦貪心詭詐心丟九霄雲\n　　慳吝嗇心掃除乾淨嫉妒心是非心不可稍存\n　　名利心恩愛心不積方寸酒色心財氣總要除根\n　　愩高心執著於心丟去莫吝修行無人我中國一人\n　　不畏苦不畏難勇力前進存一個鐵石心拔萃超群\n　　外法則一言兒講之不盡再將那心傳法成聖指明\n　　言心法也不是呼雷顯應也不是呼風雨遣將遣兵\n　　法法法原無法法乃自性空空空不落空空乃為真\n　　上丹時心要死真是調運子午針上下對前降後升\n　　鉛投汞坎離交金木合併三花聚五氣朝養育聖嬰\n　　結一顆黍米珠脫凡成聖跨仙鶴顯法像無憂無驚\n　　此名為真法則餘今指醒再將那獲益僧依略敘其情\n　　皈依僧皆因是不戀俗景正其心誠其意穩步而行\n　　當一個大丈夫不畏苦困把塵垢速洗了悟透死生\n　　悟道人識得破真假路徑是與非邪與正好歹自明\n　　無根種受佛心法無把柄進了道意不專圖務虛名\n　　又或是想利息苦把錢賺又或是思家務常常不安寧\n　　又怕飢又怕寒又怕受累放的帳恐怕收不回程\n　　一天天忙到晚無有安靜老與少兒、孫概掛在心\n　　每天裡受勞碌憂心耿耿想修行又不能打坐念經\n　　這等人真來是糊塗愚蠢既惡濕而居下是誠何心\n　　豈知道皈依僧念頭盡戀恩愛貪家財何為擦僧\n　　論僧心在塵土無塵混雖居俗不累俗各有一能\n　　二六時忙偷閒鬧中來靜身在俗天中毫無俗情\n　　僧與俗分疆界兩條路徑清與濁不分開怎望功成\n　　囑咐賢良速醒悟迴光自問要怎樣才脫離苦海深坑\n　　論內功僧乃是真人名姓勤參悟才能明其中妙音\n　　運呼吸調真息出玄入牝甘露水潤百脈苗自生\n　　真陽動透三關轉至五頂有黃婆為媒證嬰相親\n　　蜜綿綿妙難言無限樂景結一粒九曲珠毫光騰騰\n　　這三修練人奉為標準將三寶煉出一片一字金丹\n　　神光曰。這一字精微之道。祈師詳指。老祖曰。\n　　這一字無極中一點靈性是西天大聖人骨髓真經\n　　生東土眾萬物一切靈蠢三界中概由於一字生成\n　　這字安天地兩儀判定生陰陽生男女制立人根\n　　這一字生三寶三教綱領統三才立三界撐住乾坤\n　　這字生四牲四相定通四方分四季秋夏冬春\n　　這字生五穀五氣化運生五湖並五嶽又生五行\n　　這一字生六米六氣分性按六爻化六畜六道轉輪\n　　這字生七孔又生七政每一方立七宿北斗七星\n　　這一字生八卦八大神聖分八方制八海八部龍神\n　　這一字生九江九曲珠定分九宮有九關九轉丹成\n　　這一字生十千十佛掌定按十方又制下十殿閻君\n　　這字從無極先天化運生千佛並萬祖無數真人\n　　生星鬥生山河草木萬姓哪一樣不是這一字發生\n　　說不盡這一字玄機蘊妙人得一萬事畢無死無生\n　　老祖吟畢。神光喜不自禁。這一字先天大道。有無邊造化。不覺心明神暢。忽又想起祖言一三五數之道。精微之理。自覺歸淤河圖。天之生數。還有地之生數二四之理。但未詳識。求師慈悲指示。與弟子知之。\n　　老祖曰。一三五數。合而為九。易曰。陽用九。二四數。合而為六。易曰。陰用六。九者屬陽。有輕清之氣。上浮為天。六者屬陰。有重濁之氣。下凝為地。故修道君子。要去濁留清。三教聖人。只用一三五。合九之數。而不用二四合六之數。天堂地獄。善超惡墮。其理昭明旁正亦可知矣。\n　　神光曰。二四之理。怎樣分別。祖曰。二者。心猿意馬也。四者。眼耳鼻舌四相也。二四合為六根。生於六賊。化出六塵。因有六道輪迴。即人道二，畜道四也。夫人之真性。在母腹先天之時。與母一氣相通。那時心意聚會。四相和合。只有一竅而通三寶。五元混合一體。能動而不能言。及至十月胎足。瓜熟蒂落。一個筋斗下地。脫下胎中裊。剪斷臍帶根。先天氣收。後天氣接。叫苦一聲。因何故落於苦海。難歸根。苦海者。即眼耳鼻舌。為四大苦海。性從眼耗。墮於卵生。性從耳散。墮於胎生。性從鼻散。墮於濕生。性從口散。墮於化生。再加心意一動。而生六欲。惹出六塵。一片重濁之氣。凝為地獄。人轉畜。畜轉人。生生死死。輪迴不停。故曰。人之初。性本善。性相近。習相遠者。此也。\n　　渴曰\n　　悚戒法語敘清點爾一竅靈明\n　　三心四相齊掃十惡八邪除清\n　　三寶煉成一品六賊收來歸根\n　　呼吸通歸一竅出入玄牝二門\n　　從此超脫苦惱那怕十殿閻君\n　　此是神仙之道行住坐臥留心\n　　神光曰。承師超度。受弟子百拜。再懇慈悲。求指三關九竅。又在何處。師曰。\n　　三關九竅豈不尋常能避十殿老閻王\n　　抽爻換象非小可你今初進莫思量\n　　又雲。\n　　此道名為最上乘能度凡骨化仙真\n　　真性一點超三界十方萬靈盡歸根\n　　神光曰。願聞性命二字根源。二六又在何處安身。祖曰。\n　　睡處山間石島霎時飛海騰空\n　　坐處常明不夜行處海量寬宏\n　　運行日月甲子證明佛道之宗\n　　朝暮東昇西降子午南北相通\n　　歸來黃庭安養恍惚妙用無窮\n　　須要用心追取不可大意放鬆\n　　又雲。\n　　若要頓超三界單聞空中霹靂\n　　一點靈光舍利水火不能焚溺\n　　偈曰\n　　人身中華最難生道場佛法最難聞\n　　既得人身聞大道務必早煉早超升\n　　夫性命者。陰陽也。在天為日月。在地為水火。在虛空為風雲。在方為南北。在時為子午。在卦為坎離。在人身為性命。天無日月。不能懸星掛鬥。地無水火。不能養活生靈。虛空無風雲。人民不得清泰。方無南北。四方怎能安寧。卦無坎離。水火怎得升降。時無子午。晝夜怎得分明。人無性命。周身無有主持。離了陰陽。萬生從何而生。\n　　神光曰。何為高明配天。博厚配地。祖曰。乾為天。坤為地。在先天之時。天位於上。地位於下。一離母腹之後。臍帶一斷一聲啼哭。四相打開。乾坤顛倒。幹失中爻之陽。血為離。離者離也。離了先天之家鄉。何日返本也。坤得乾中之陽。而為坎。坎者陷也。一點真陽陷於後天。丹田不得還原也。博厚者。重濁之氣也。將離火中之真陰。運送於坎。換出真陽。使真陰並凝。而為坤地。極其博厚。高明者輕清之氣也。將坎水之真陽。吸升於離。換出真陰。便真陽並結而為乾天。極其高明。配天配地。使天地定位。返本還源。天是性之主。地是命之賓。人能常清靜。天地悉皆歸。煉得陰陽合於一。不為天地造化奪。天地不能拘束我。哪有十殿老閻羅。打開四方靈山路。逍遙自在古觀音。有人識得造化理。便是靈山會上人。為說偈曰。\n　　腹內運真經泥丸別主賓\n　　霹靂一聲響撒手脫紅塵\n　　神光聽說。才知生死性命根由。喜不自禁曰。\n　　虧我說法數十年不曾悟得這根源\n　　自今覺得玄妙理才知紙經不值錢\n　　老祖曰。經者徑也。引人入道修行之路徑。望人惺悟。參師訪道。得道之後。以經為考金之石。明其道之真偽。理之是非。以分旁正。並非教人念誦。以了生死。講說以躲閻君。真經不在書紙文字。只在口傳心授耳。汝今既授真傳可知六神朝宗否。神光曰。自得一點即應。老祖曰。神仙道已得。金仙次第升。吾有真經歌。仔細聆聽分明。\n　　真經歌，真經歌不知真經盡著魔\n　　人人紙上尋文義喃喃不住誦者多\n　　持經咒，念法科安排紙上望超脫\n　　若是這般超生死遍地釋子成佛羅\n　　得真經，出洪波不得真經沒奈何\n　　要知真經端的處先天超化別無他\n　　順去死，逆來活往往教君尋不著\n　　真經原來無一字能度眾生登極樂\n　　要真經，知道魔除非同類而相和\n　　生天生地生人物難捨陰陽造化窩\n　　說真經，笑盈盈西川澗底產黃金\n　　五千四百歸黃道正合─部大藏文\n　　日滿足，氣候升地應朝兮天應星\n　　初祖達摩親口授大承妙法蓮花經\n　　初三日，正出庚曲江之上月華榮\n　　花蕊初開含珠露虎穴龍潭探濁清\n　　水二，月真正若待其三不可進\n　　壬水初來癸水來須當急採定浮沉\n　　金鼎煉，玉爐烹調溫文火暖烘烘\n　　真經一射玄關透恰似準箭中紅心\n　　遍體熱，似籠蒸迴光返照入中庭\n　　一得真經如酒醉呼吸百脈盡歸根\n　　精入氣，氣入神混沌七日又還魂\n　　這般造化真消息料得世上少人明\n　　活中死，死復生自古神仙賴真經\n　　此般造化能知得度盡閻浮世上人\n　　大道端居太極先本於父母未生前\n　　度人須用真經度若問真經癸是鉛\n　　神光聽完。心中穎悟。即便頂禮謝恩。蒙師指出週天造化。弟子明心。但有消長之機。間斷之處。未識何故。師雲。\n　　心即佛陀即心無人無我無眾生\n　　三心四相掃乾淨十惡八邪要除清\n　　恩愛情慾毫不染貪瞋癡愛並不生\n　　子午卯酉勤打坐二六時中莫放行\n　　要把閻羅來躲過常伴彌陀古觀音\n　　打開自己無縫鎖天鼓一響主人驚\n　　恍惚之間超三界霹靂一聲苦淪\n　　若是六門不關緊六賊門外亂紛紛\n　　堂前主人昏迷了謹防六賊要進門\n　　偷盜一切真寶貝合家老幼難安心\n　　主人一時慌張了一身四體不安寧\n　　這就是個消長理修行弟子要明心\n　　神光問曰。六賊反主。是何消息。祖曰。\n　　六賊本是心為主主持大小眾魔軍\n　　好比悟空孫行者大鬧天宮顯奇能\n　　天兵天將難伏制不能逃佛手掌心\n　　要歸唐僧成正果全憑觀音咒兒靈\n　　這是收心巧妙計知者易悟要留心\n　　賊中意馬忠良臣馱起唐僧往西行\n　　不是唐僧收歸正龍馬飛騰駭殺人\n　　走馳天涯無禁止即是魔王一總兵\n　　眼耳鼻舌魔家將打聽消息棄四門\n　　貪喔痴愛入裡助酒色財氣紮外營\n　　裡應外合奪王位刀槍箭戟亂紛紛\n　　倘若是真明主拜請真人坐龍庭\n　　觀音老母施法術三教聖人護國心\n　　請得老母無相印出四妖出相城\n　　再請玉皇真敕令降伏六賊護主人\n　　千妖萬怪齊聽令知止定靜天下平\n　　八大金剛關隘鎖四大天王守四門\n　　一切真人常擁護主人巍巍坐蓮心\n　　只待天鼓一聲響主人騰空往外行\n　　神光又問曰。何為起落動靜。生死根源。祖曰。\n　　起處翻江攪海落處粉碎虛空\n　　動處無鑰開鎖靜處闢破洪蒙\n　　照見無相城廓現出不老主翁\n　　安眠無生地上自在偃月爐中\n　　降世不識年月來歷不知始終\n　　乳名金剛不壞出入不見形踪\n　　爾是彌陀在此何須門外去逢\n　　光曰。怎教歸家見母。老祖曰。\n　　參到通天達地得見木母金公\n　　扶起嬰兒女回騎一隻黃龍\n　　越海翻山過嶺來到極樂宮中\n　　參拜無極老母團圓普慶天宮\n　　光曰。參到自然之處。自己知也不知。祖曰。恍恍惚惚。其中有物。杳杳冥冥。其中有精。覺知陰陽並。要做無知人。知覺動中靜。執知魔必侵。知者即易悟。昧者便難行。\n　　光曰。如何是雞卵乾坤。不知先有雞。先有卵。祖曰。混飩之時。無卵無雞。清濁二氣。混飩一團。乃是無極之體。待子時一陽性動。清氣有感。如卵中之清。醜時二陽命動濁氣靈通。如卵中之黃。陰陽交感。二氣通靈。無極生太極也。一朝闢破洪蒙。分出混沌。太極生兩儀也。此時如卵生雞。先有卵而後有雞。若明此理便識天機。\n　　光曰。念佛是誰。祖曰。是本性。光曰。除了本性又是誰。祖曰。是靈光發現。光曰。現在哪裡安身。祖曰。現在當人。光曰。二六時中。在哪裡立命。祖曰。在雙林樹。光曰。我今砍到雙林樹。不知在哪裡安身。祖曰。在太虛空。光曰。撞倒太虛空。再向哪裡安身立命。祖曰。粉碎虛空。跳出乾坤三界。光曰。哪三界。祖曰。東土婆娑世界。西方極樂世界。先天無極世界。惟有先天無極界。才是男女老家鄉。\n　　東土眾生多迷昧盡住婆娑世界藏\n　　想回西方極樂界不明自性難回鄉\n　　光曰。西方在於何處。祖曰。\n　　明明白白極樂宮徑有十萬八千里\n　　指破西方目前可笑迷人路不通\n　　光曰。二六時中皈依何處。諷誦何經。祖曰。\n　　皈依無縫塔默念無字經\n　　開口神氣散靜思除自暗\n　　光曰。哪裡是無縫塔。祖曰。\n　　自己真寶在當人何須用巧向外尋\n　　內中有個舍利子不分晝夜放光明\n　　無毛獅子徹天飛哈蟆樹上披毛衣\n　　死的托著活的走蚊蟲銜起秤砣回\n　　光曰。何是三心三會。祖曰。眼是過去心。燃燈佛。蓮池會。耳是現在心。釋迦佛。靈山會。鼻是未來心。彌勒佛。安養會。光曰。如何是三千大千世界。祖曰。過去佛。管天下紅粉世界。現在佛。管天下婆娑世界。未來佛。管天下清淡世界。\n　　偈曰\n　　銅鐵之兒幾春秋無窮無盡何時休\n　　一聲吼海驚天地震破乾坤四部州\n　　光曰。何為四字經。六字經。祖曰。昔有文殊菩薩。問世尊雲。有修行弟子。妙用精誠或四字是真。六字是真。世尊曰。四字六字。不過是引誘之門。初會四字引誘公卿。二會六字。引誘賢人。三會十字。普度眾生。無極太極皇極三名。經闡述五千四十八。佛開八萬四千門。因及三災闡述。引度不離有字經。經中說透生死路。拜求一字不二門。無字真經超聖賢。後有偈語聽分明。\n　　偈曰\n　　真經不與紙經同紙上尋經枉用工\n　　有人參透其中意安在巍巍不動中\n　　又雲\n　　人人有捲無字經不用紙筆墨寫成。\n　　展開原來無一字晝夜四時放光明。\n　　又雲\n　　幻身雖小配週天說與知音仔細參\n　　三藏歸來十二部盡在人身內外安\n　　頭頂著金剛經誰人知信腳踏著般若經哪個知聞\n　　眼觀著觀音經不離方寸耳聽著雷音經歌韻如琴\n　　鼻聞著彌陀經出玄入牝舌舔著法華經呼吸育清\n　　心默著多心經是為綱領意守著清靜經前降後升\n　　左肝家青龍經木母守定右肺腑白虎經金公看承\n　　北極經能鎮水存之於腎脾中宮黃庭經中央戊己\n　　唐三藏過西天辛苦不盡九九災八一難死中得生\n　　悟空心沙僧命唐僧是性白馬意八戒精配合五行\n　　五千四成一藏十四年正行十萬八千里始到雷音\n　　先發下無字經有字後更十二部真妙品盡在人身\n　　塵世人迷昧深全然未醒再不窮真經道了死超生\n　　有僧道執諸經敲打唱韻痴心想度鬼魂全無虔誠\n　　吃五葷與三厭葷口讀詠假求拜燒文書渺視佛門\n　　佛先與主亡魂加罪三等又要與假僧道記過十分\n　　到頭來一個個三途受困因武帝興佛教大道不明\n　　只求其與空門謀食路徑哪曉得亂了法誤了後生\n　　吩咐弟子既惺悟真假路徑無字經超自己併度宗親\n　　掌教佛流傳與廿八佛性到東土找原人接續道根\n　　時指望皇胎兒去旁從正求明師傳真訣了死超生\n　　老祖示畢而去。神光拜謝洪恩。禮畢而吟曰。\n　　先天無為大道成佛妙用機關超生了死非等閒得旨豈能輕賤\n　　我為生死命卸下左膀得傳熊耳山間苦琢研始得了明靈源\n　　感師層層指破放出天大海寬收來芥子一毫端真是一以貫萬\n　　切囑後輩佛情侶黃金萬兩莫傳苦海眾生有誠虔除妄和解真指岸\n　　一見六道輪迴不忍脫骨如山欲將天機盡漏穿又恐逃天鑑\n　　只得半明半暗洩與後世人參求師指點這玄關永證極樂宮院\n　　佛法明明說不盡一捲心經字字真\n　　有字原從無字出喚醒南柯夢里人\n　　大海波中一盞燈無人剔起不分明\n　　若遇明師親指點裡頭照見外頭人\n　　大海波中立起桅我佛彼岸等幾回\n　　三還九轉來度你有緣得遇證太微\n　　達人知命要思鄉摩著正根即去旁\n　　神仙人人均有分光明大路透西方\n　　\n　　\n\n\n達摩寶傳下卷\n　　偈曰\n　　達摩通玄實妙哉摩著三教一氣來\n　　宗派先天廿八祖橫正法船為原開\n　　爾是達摩老祖度過神光。說法已畢。憫世心切。雲遊古剎。涵養真性。忽遇一道人。道號宗橫。見得老祖寂然不動。遂自矜誇而言曰。道高龍虎伏。德重鬼神欽。若是空自滿。必非世外人。老祖聽畢。亦昂然不動。宗橫又曰。出家之人。應該要操琴弄調。水懺悔上有言。圍棋非是出家之人勾當。楞嚴經有言。笛笙箜篌琵琶鐘鼓。雖有妙意。還須妙指。我今喝他一聲。看他是真和尚是假和尚。老祖答曰。你真全真。你假全假。宗橫復問。和尚從哪裡來的。老祖應道。我自真空寺來的。那宗橫不明老祖之言。老祖暗想他不是真全夫子。我言他必惡之。我必善之。他若善之。我亦善之。我且說個小的。從頭去問他。他若認得我。再作道理。老祖向前致恭問道。先生稽首了。宗橫又問道。和尚到底從哪裡來的。老祖答曰。來處來兮來處來。橫曰。定有一個著腳安身之所。祖曰。要問我出身之處。得恩深處便為家。宗橫曰。定有住腳處所。從哪裡起身。到我這裡。祖曰。我乃是雲遊之僧。哪有定準。隨口應曰。\n　　東來西到無憂愁雲遊天下四部州\n　　要問我身歸何處常在雙林寂滅修\n　　老祖說罷。宗橫不知老祖偈語。又問姓甚名誰。祖曰。老身姓性。名王。字空明。橫言百家姓。我曾讀過。上面並無姓性的。祖曰。你只知百家姓就不知自家姓。我想當初開天闢地之時。先有一點真性。男女俱必不可少。這點真性。人人俱有。個個不無。蠢動含靈。皆有佛性。我今投在五行之中。面貌不同。言語各別。故此你張我李。各分姓名。你今何不認真。反求認假。橫不解其意。複又問曰。和尚你今與我實實說明。你的來蹤去跡。祖曰。你定要追我道。我道末後一著。橫曰。上山須到頂。下海須到底。自然要問你水窮山盡的一個著落處。我便休息。祖曰。也罷。我不免將我來意凡事報與你知。吾乃泗水國中人氏。特來這裡訪道修行。橫曰。有多少路程到此。祖曰。十萬八千里。橫曰。要多少日期方可到此。祖曰。只消一個時辰就到。橫曰。如何這等行得快。祖曰。我還嫌到得遲。我那泗水國中。有一達摩祖師。半個時辰。就行十萬八千里路程。橫曰。你到這裡。有何貴幹。祖曰。久聞東土無人體道。我來傳道教化修行。又誰知道有這等明眼高師在此。橫曰。你有甚麼道。如何修法。敢來此處傳道。祖曰。我雲遊湖海。有何修法。橫曰。既無修法。將何傳法。老祖曰。\n　　閒時守清淨倦時就去眠\n　　飢時一碗飯渴時一瓶泉\n　　由他佛自佛任他仙自仙\n　　滔滔風波起艄公不開船\n　　祖將大​​道玄機奧理。說與宗橫。不能惺悟。祖曰。我到這裡年半光景。並無一人拜我為師。橫曰。哪個拜你一竅不通的為師。祖曰。怕你才是一竅不通。你若通得一竅。不難超生了死。定然證佛成真。磺曰。我不與你講。你各自去罷。祖曰。來時只有一條正路。去時便有千萬門戶。叫我如何去得。如今望你看顧。強似千載修行了。橫曰。我與你若是一家。看顧你又有何難。奈你是釋。我又是道。如何好與你道。祖曰。先天之時。儒釋道原是一家。如今之人妄分三教。有個各別之理。橫曰。若要我救你。或你拜我為師才好。究竟幾句言語。老祖思想一會。我若不拜他為師。恐難引他進步。我若拜他為師。只是他罪太重了。也罷。正是急水船扦岸。船到好撐篙。祖便上前告道。師傅雲游到此。缺少香燭。不能全禮。弟子就撮土為香。拜你為師。橫曰。說得是好。祖曰。師傅請在上坐。受徒弟幾拜。橫乃妄自稱尊。就坐在蒲團上面。端然不動。受祖九拜。八部天龍便生嗔怒。老祖暗想。乃作偈曰。\n　　君子暫貧還有禮小人乍富便欺心\n　　八部天龍空中怒傳道祖師拜來人\n　　得人便宜休歡喜遠在來生近在身\n　　罷貶九玄並七祖歷代先亡墮幽冥\n　　老祖雙膝跪下。宗橫便叫徒弟起來。我今且收你罷。祖曰。弟子要問師傅求些佛法道理。要等開示明白。弟子方才起來。橫曰。本要不救你。但只是不看僧面看佛面。你今皈依。論我所入的本是道門。所修者道祖之道。所體者道祖之理。要遵三清五行。方為正理。念你削發為僧。我今傳你三樂五戒。不可忘師真傳授。祖曰。豈敢不遵。我必要承授三Legend五戒。不敢忘師真傳授。橫曰。你先受三。後受五戒。皈依佛。不墮地獄。皈依律法。不墮餓鬼。皈依僧。不墮輪迴。傳得你功滿三幹。果盈八百。橫曰。徒弟起來。祖曰。弟子起來不得。橫曰。如何起來不得。祖曰。未曾與弟子開示明白。故此起來不得。橫曰。我時才與你開示明白。如何不明白耶。\n　　祖曰。弟子那泗水國中。也有皈依三寶的。你這裡皈依。卻與我那裡音同字不同。橫曰。你那裡如何樣皈依三寶。\n　　祖曰。師傅請坐。待弟子細說一遍。我那裡皈依佛者。要定三心掃開六欲。常清常淨。不亂真性。便是皈依佛也。\n　　橫曰。又如何是皈依律法。祖曰。非禮莫言。非禮莫行。身無意外之行。口無矯誣之言。言可法。行可則。合乎至理。不遭王法。是名皈依法也。\n　　橫曰。又如何是皈依僧。祖曰。一身清淨超過三界。要知法身。在哪裡安身立命。投在娘胎又在哪裡安身立命。生從何來。死從何去。識得生門死戶之路。明透清淨法身之處。常在不滅。便就是皈依僧也。\n　　時時悟徹單傳。刻刻心印真竅。自虛無穴裡。運動清氣。上鵲橋。下重樓。由綾宮。過丹房轉方寸而入尾齲。關通夾脊。脊透玉枕。枕透通天。天落七寶。寶藏。藏穿鐵鼓。鼓透須彌。彌透山林。林透靈山。山外八卦。就到坎離之中。八萬四千無縫鎖。只有一把鑰匙開。開通虛無玄關竅。管教平步上天台。\n　　宗橫暗想一會。我當初說他一竅不通。誰知他五臟內都裝些真寶貝。曉得這等道理。這樣清高明見之人。無所不知。無所不曉。我才有眼無珠。枉受他人之拜。暗暗思想。如今悔之晚矣。\n　　橫又勉強叫聲徒弟起來。祖曰。弟子起來不得。橫曰。如何起來不得。祖曰。弟子討師傅傳授。慈悲開示與我。我有一樁事。要討個明白。橫曰。你要討哪一樁事。祖曰。但不知師傅這裡有幾個天。橫曰。混元一氣。只有一個天。祖曰。我那裡人人各有一個天。就是孩童男女諸人。俱有一個天。橫曰。我本無天。祖曰。因為師傅無天。不合天理。豈能修道了道乎。\n　　橫曰。你既有天理。說來我聽。祖曰。師傅請坐。待弟子一一說明。古言佛師不可輕洩。禪機豈肯亂傳。我今指你一炷清香。聽我從頭一一說來。天為一大天。人為一小天。天有八萬四千星宿。人有八萬四千毫毛孔訣竅。天有三百六十日計一年。人有三百六十骨節即一週天。天有二十四氣。依陰陽十二個月。人有大腸二十四折。按陰陽本命。天有一十八度。配人有小腸十八折。按十八重地獄。天有十二元。人有咽喉十二條。依一年十二個月。是名重樓。天有五斗六星。人有五臟六腑。天有金木水火土。按五方。人有大腸小腸膀胱膽腎此五者。名為五侯。天有東鬥至西鬥。八萬四千由旬。南斗至北斗。十萬九千五百由旬。人有丹田。左為精海。右為氣海。尾閩關為血海。天潮血為骨髓海。此名為四海。東海至西海。八萬四千穴門。南海至北海。十萬九千五百穴門。天有天河。接黃河。應上崑崙山頂清換水道。晝夜十二時。運轉三十六度。按七十二火候。人有天根接地根。天河接銀河。每一月轉運三十六度。天有太陽太陰二神。人有精氣二神。天有日月。人有二目。左為日右為月。天之太陰太陽。光照天下。一日一夜。行一萬三幹五百度。少行一度。就是陰陽顛倒。人之太陽太陰。普照一身。一日一夜。亦行一萬三千五百息。少行一息就是三災八難。當日師傅既有諸經寶。豈不解雷祖經有雲。身中九靈。何不詔之。當時宗橫聽罷。心歡意暢。頓首無言。低頭便拜老祖二九一十八拜。口吟偈曰。\n　　二九拜師十八拜口稱赦罪珠淚淋\n　　我今誤入旁門道眼大無珠不識人\n　　原來師是真羅漢不知因甚落紅塵\n　　願求明師超三界道轉釋門苦淪\n　　老祖曰。當初我拜你為師。如今你拜我為師。怎敢大膽叫你徒弟。橫曰。祈求開赦。願為門下。我雖入道。未得真傳。今聞妙神法語。茅塞初開。到望師父赦拔恕罪。弟子有眼無珠。不識師父降臨凡世。故此冒犯之罪。老祖曰。先前我拜你為師之時。問你三樁事。如今你拜我為師。我又要問你三樁事。你今修道。要修哪一樣法。橫答曰。弟子要修一身之法。祖曰。你修一身之法。當日你母親懷你在腹中十個月。生你三百六十骨節。先生哪一塊起首。橫曰。我母親懷我之時。弟子端然正坐。住一間現成房子不識不知。哪裡知道這些奇事。祖曰。你又說修一身之法及至問你。你又不知。我今說明與你。你可牢記在心。\n　　你母親生你是男。先生你南天門一塊。所以男便為天。生你腦頂之時。抽母腦蓋之神。所以母頂痛二個月。你可知道此情否。若生你是女。先生腳底湧泉之穴。所以女就為地。生你湧泉之候。抽母腿肚之脈。所以膝痛九十天。你亦可知道麼。橫曰。弟子更不知也。\n　　祖曰。我再問一樁事。你母懷你。在腹中時。你可知道有性無性。橫曰。千層皮裹。如何曉得。祖曰。為人哪有於層皮。不過一層肉耳。但凡人在母腹時候。娘的總管。對著兒的囟門。娘的臍輪。對著兒的臍輪。帶在兒口中。抽吸母之血脈。若是男。在母的左腰樑上。是女在母的右腰樑。每一日娘的臍輪帶在兒口中銜住。抽母親的血脈。是為臍乳。候至瓜熟蒂落。方才降生。我今明指破。古來無痛不生。無痛不死。母親生你之時。在臍輪之上一寸三分。痛如刀割。生你下來。你今死在哪裡。在臍輪之下。一寸三分。痛如螃蟹落湯鍋一般。便死也。母親生你。端正臨盆。坐草之時。又要母親的本錢。那時母親用下醍醐灌頂之功。連運三口氣。與孩兒作根本。有一口氣。灌在孩兒囟門之內。孩兒即刻墜地。母親的本錢。分一半與孩子。留一半養自身。母親將三口元氣。盡皆交付與孩子。其母便死其便生。此乃子脫娘之身命也。即分作兩分與孩子為多寶佛塔。娘本釋迦佛是也。你在母腹之中。有三元不足天元地元人元。天元不足。囟門不開。這點靈光難進。地元不足。膝蓋未生。恐怕就跳出紅塵之地。人元不足。口齒不生。恐怕就嚼餐眾生之肉。生你落地時。微微一陣清風。送進靈光之性。投於兒竅。名為性投命。才為安身之地。此時就叫滾芥投針。這點靈光若投得著嬰兒就哭。若投不著名為坐不收。母親空費辛苦一場。\n　　老祖說罷。宗橫盈面吊淚說。弟子枉費一場修行。今日方知生死門戶。卻原來我先前所說的都是別人說現成的。所以七長八短。總不方圓。祖曰。弟子你般都會件件皆通。我且問你。但不知人死先從哪裡死。\n　　橫曰。弟子懵懂。如何能知。祖曰。如今諦聽與汝指示明白。大凡人死先由湧泉乾冷。如同冰霜。痛如刀割。方為斷根。腳底湧泉為地根。若地根斷了。接連天根一斷。這點靈光。安作不牢。此時透上雙林樹。現出金針明亮直趨崑崙山頂。生從南極而來。死從北極而去。你們雖是修行。生死不能明白。今又問你母親懷你十個月抽丁拔髓。從哪裡抽起來。害一百單八難。又從哪裡害起來你可會通否。橫曰。弟子愚昧。焉能會通。老祖叫道。你入跟前跪下。把根由情趣從頭解說。你今修行。圖名掛號。未究實理。哪明其情。只徒穿黃衣拿素珠。東來西去。哄弄迷人。口說修心不修。貪財愛寶。盈門混過。虛假利。有甚道味。予將胎骨經從頭細說明。自然有定見。牢牢記在心。\n　　我今日把生身情由細論本娘親十月胎苦中育成\n　　一年中四季天娘身慘甚養胞胎溫火候漸功盈\n　　一個月長媒胎草頭露影不見蹤不見跡無名無形\n　　二個月長胚胎陰陽交應你娘親上牙床如醉如昏\n　　睡牙床懶翻身四體捆緊起身來難行步頭重腳輕\n　　三個月長靈胎身長六吋你的娘懷著你如病來侵\n　　長一骨挽一骨抽丁拔髓熱烹調心想冷湯即刻到唇\n　　茶不思飯不想朝日昏悶行不安坐不寧如病纏身\n　　四個月長靈胎四肢已定先生腳後生手秋夏冬春\n　　生兩手本娘的血脈抽運對紗窗做針線背酸難伸\n　　生兩足透玄關湧泉血奔走平地似高山膝蓋酸疼\n　　你如今來修行未聞其正把根本都忘懷忤逆娘親\n　　五個月長靈胎五體端正長天靈成腦蓋老母頭痛\n　　前八天後八天生死門徑左八天右八天玄牝之門\n　　長髮蓋眉腔嘔吐發暈似泥牛翻海底娘受噁心\n　　你如今來修行不知路徑入空門悟空幻怎報娘恩\n　　六個月長靈胎六根分性先通眼後通耳鼻舌全成\n　　通眼光與孩兒娘眼混沌通耳音與孩兒娘耳吼聲\n　　長舌根與孩兒枝新葉嫩兒三花碧秋水舌上生津\n　　你如今已修行不知道行眼觀色耳聽聲鼻舌香聞\n　　口食肉談人過心存不正把爹娘埋葬了墮落深坑\n　　七個月長靈胎七竅方定左心肝右肺腑虎嘯龍吟\n　　長脾骨完倉廩大小分景你娘親元氣薄心內痛疼\n　　前朱雀後玄武膀胱兩腎日漸催身體大行重千斤\n　　完全了寶藏庫娘思餐飲有多少好珍饈不敢沾唇\n　　坐落在雲陽市隨用有分若坐在邊夷地哪得隨心所欲\n　　富貴家享榮華不勞心性貧窮人經濟議朝暮忙昏\n　　到晚來娘煩悶如害重病你如今拋別娘怎能報深恩\n　　八個月長靈胎八脈旺運七寶池八德水八獄歸身\n　　到晚來母睡覺難以安穩枕頭矮娘氣喘難動難行\n　　走路時娘與兒如同鴉並娘口渴吃涼水賽過寒冰\n　　吃滾水飲熱漿鑊湯獄禁母低頭背腰屈鋸解之形\n　　兒飢餓吸娘血娘心飽悶百般苦為懷兒許多艱辛\n　　你如今做道人身長體硬怎麼答報生身母懷胎之恩\n　　九個月長靈胎三還九運忽一日兒轉換刀割娘心\n　　左轉時是男子六陽朝在腹中行子道手捧娘心\n　　右轉時是女子六陰氣運有一日降下生腰膝酸痛\n　　你如今做道人升降不運執有為假裝相怎報娘恩\n　　十個月胎已足瓜熟蒂落臨產時娘坐草九死一生\n　　第一怕討鹽生兩手下掙橫腹中難分娩膽落魂驚\n　　第二怕離胞生娘難保命全不分冷與熱坐臥不寧\n　　第三怕掩背生娘心苦甚坐草時千般苦難訴難分\n　　第四怕分屍生娘數已盡是前生冤孽債命歸陰\n　　第五怕推腸生五臟番整賽屠家難下手叫不絕聲\n　　第六怕荷胞生開弓努勁夾膝上似搭箭墮落生人\n　　第七怕蟠腸生命難救整兒又死娘又亡母子同行\n　　第八怕墜腸生兒降生命母衣胞不下來命送殘生\n　　第九怕踏蓮生雙足跪蹬雖然是留得母死中逃生\n　　端一盆清淨水將兒洗淨污穢水傾在地帶罪不輕\n　　到三朝湯餅會傷生害命款諸親欠命債罪歸娘親\n　　洗穢衣對天曬冒犯難禁行堂前走灶屋得罪神明\n　　造下了血河罪輪迴罪等哪有個真孝子替娘受承\n　　論母親生身苦實難表盡還有那養身恩傳與你聽\n　　乳三年育九載費力太甚有移乾與就濕萬苦千辛\n　　三伏天抱兒睡熱毒氣勝娘受苦心甘願時憂兒身\n　　到冬令孃臥濕怕兒受冷冒風寒急調治受盡耽驚\n　　局屎尿忙放碗把兒洗淨不嫌臭洗屎片更換尿裙\n　　富貴的有換洗到不打緊貧窮人無洗換難把方生\n　　出痘麻與病痛時刻憂悶懷轉背轉懷許願求神\n　　舍銀錢請良醫不辭遠近直憂到病痊癒方才丟心\n　　吃娘的多少乳娘容枯甚退娘親千萬元氣精神\n　　娘如花既結子花必殘甚子當要固其仁不失性根\n　　根本壞曷為人天道怎應天宮內並無有不孝真人\n　　汝今朝既修行希賢希聖將娘親生養恩如何還清\n　　宗橫聽罷。痛哭不已。枉我出家修行。何曾知道胎骨經中之理。父母生養之德。今得明師教訓。初開茅塞。正所謂樹欲靜而風不息。子欲養而親不在。但不知何能報產生阿娘之恩。出離地獄之苦。老祖曰。恭敬虔誠即是尊親。名成利就。即是榮親。晨昏定省。即是敬親。劬勞奉養。即是養親。一呼百諾。即是順親。乃後天倫常之道。可謂全一順字。何能答報親恩。汝欲答報親恩。脫離地獄之苦。必要抽爻換象。修成返本還源之功。功成超宗拔祖。方報雙親無量之恩。可謂全一孝子。汝今假名為道人。不知所以為道。拋親遠遊。混度終朝。更未識父母何等懸望。細聽指明。\n　　親將孩兒養大望做悲喪送孝人\n　　哪思道人心似鐵拋別爹娘往外行\n　　兒別父母不大緊父母想兒箭穿心\n　　又愁無飯充兒腹又怕無衣遮兒身\n　　腳踏異地無投奔眼觀生人有誰親\n　　紅日西沉添淒慘悲悲切切守房門\n　　三春花明鶯帶恨九月菊開雁悲鳴\n　　夏至綠野子規啼冬來黃葉作揚聲\n　　睡覺時至三更夢夢見兒歸笑吟吟\n　　忽然惺覺覓不見只得含過望月星\n　　枕邊流盡傷心淚堂前望穿雙眼睛\n　　傳書寄信望兒轉對面不親問誰人\n　　求神拜佛多保佑只願小孩轉家門\n　　抽籤問卜無靈應燒香許願無信音\n　　離別雙親猶自可飄流浪蕩無定憑\n　　道衣道貌猶然像焉知三清並五行\n　　朝山拜廟四方化滅真弄假哄迷人\n　　三災八難無人管同伴道友幾個真\n　　或住庵堂並寺院徒誦經卷混光陰\n　　只說修仙悟道哪曉根源無處尋\n　　我今一言道破何必裝樣徒虛聲\n　　皈依佛法僧三寶即是自身精氣神\n　　感應慈悲與忠恕三教原來同一心\n　　仙道原從人道起西方多是忠孝人\n　　持齋守戒成大道超拔祖宗並諸親\n　　我今一說爾聽單救爾身出苦淪\n　　聖凡兩層都道破不枉你今拜我身\n　　卻說宗橫聽罷。愧悔不已。哭泣不堪。一心改邪歸正。修悟正覺。答報雙親生養之恩。只得俯伏跪地。哀求正法。老祖曰。你今既已痛心改悔。哀求至道。須備供儀憑佛立願。宗橫一一備齊。誠跪佛前誓曰。弟子得道之後。若有二心永墜萬劫沉淪。老祖曰。\n　　請弟子要誠心遵照守戒依法行\n　　十惡八邪均除盡三畏九思概要遵\n　　指示一竅虛靈性至善之地率六神\n　　六條清靜塵不起五蘊皆空幻不生\n　　人法兩忘寂中寂混元一氣見虛空\n　　再說偈曰。\n　　一竅虛靈性先天至道根\n　　悟徹動中靜方識主中賓\n　　煉至無人我了死便超升\n　　卻說老祖將生死情由。下手功程。一一開示明白。又怕宗橫不明天道玄妙精微。逐一指破。以便參悟。再贊十字偈曰。\n　　吩咐弟子要明白修道妙著掃三心飛四相一竅包羅\n　　倘著相求文字能講會說恁修者牛毛廣成如兔角\n　　有智慧明自己真種一個朝而參暮而煉性定神和\n　　存元神養元氣煉精採藥知定靜識剛柔波羅蜜多\n　　有黃老戲魚躍分清別濁牛羊鹿駕三車運轉黃河\n　　遊雙林見仙桃群林奉賀桃不大包天地日月山河\n　　這仙桃其中的美味甚妥服一粒能享壽五百年多\n　　這桃中真美景實難破龍交虎龜戲蛇共成一窩\n　　見牛郎河東來鵲橋上過見織女她又在河西弄梭\n　　見水面無底船仙佛同坐見水中魚化龍麟甲現波\n　　見老翁任把釣船尾上坐見八仙來過海齊唱仙歌\n　　南極翁跨仙鶴中倉獨坐觀音母坐船頭會同覺圓\n　　目蓮僧執錫杖十王朝賀諸仙佛齊滿載共上天河\n　　通天河遊過去崑崙打坐一個個吃的是波羅蜜多\n　　崑崙頂有多少仙宮樓閣無極殿瑤池命三教同科\n　　有一座三清殿元始正坐左靈寶右老君並坐顏和\n　　有一座靈霄殿玉皇上坐四天王八菩薩鎮守瓊閣\n　　有一所大雄殿文佛上坐講經文說道法玉律金科\n　　鸚鵡鶴頻伽鳥善聽講法群弟子齊合掌口念彌陀\n　　這其中玄妙語實難細叵仰弟子將心經用意揣摩\n　　觀自在多菩薩不離這個遠顛倒離夢想永證大羅\n　　卻說老祖將修道妙景。說與宗橫。又恐不知臨歸之日。成道應驗。孽魔現幻。奪舍情形。一一分明。俾宗橫心神歸捨。不致墮於侵害真靈。方能成其正果。永證菩提也。為開示曰。\n　　叫弟子坐一旁細剖你聽悟玄妙要知道佛法精蘊\n　　想從前你修道胡行一陣哪裡知有這些未來奇情\n　　雖然是學神仙不知性命要脫了臭皮囊方能成真\n　　這生來與死去有誰考證我今日明以告後為據憑\n　　有功果圓滿日不防生病四大肢現疼痛預知回程\n　　一天鼓打不鳴神氣難運二舌根拴不倒命盡時辰\n　　三看眼上藍霧神光不定彈後腦破鑼聲歸空日臨\n　　四曹溪水乾了將死情景手摸額骨頭大有命不存\n　　五舌下無津液危急大症腳掌心如針刺恁救不能\n　　六臍下痛連心叫天不應天根倒地根斷氣絕神奔\n　　七鼻端準頭歪難望保命腰疼痛上頂門即赴幽陰\n　　有丹方好硃砂明亮如鏡好細茶加一錢化痰清心\n　　頂門心兩腳心疼痛所應按時痛準時在某時脫塵\n　　子時中腳心痛不消算命隔十八天明時寅刻身傾\n　　醜時中頂心痛大數將盡七日內到黃昏一旦終臨\n　　寅時中腳心痛死日有信半個月人靜時駕鶴上升\n　　卯時中腳心疼天不留命三十天日正中脫苦辭塵\n　　辰時中腳心痛十日相近到半夜鼠偷糧命盡時辰\n　　巳時中頂心疼丹書詔請至七日猴掛印法身騰雲\n　　午時中腳心痛祿馬倒運二六時豬拱泥西方不停\n　　未時中腳心疼不久數盡一七天馬放山去會佛尊\n　　申時中腳心痛天宮放信十二天人定後跨鶴登仙\n　　酉時中腳心疼藥難治症到十八虎出林一定歸陰\n　　戌時中腳心痛十日命盡龍抱柱大數終怎能留人\n　　亥時中頂心疼脫塵更近四日內龍出海去見娘親\n　　知時日安排人凡時料應放幾坐倍念佛莫動他心\n　　叫他守玄關竅存神定住使三魂合七魄凝聚歸根\n　　所怕者累劫冤不放成正見一切幻化景認定把憑\n　　見幢幡和寶蓋休同並進或樓台與殿閣不可去行\n　　見房屋不可入心莫混沌若飢渴見凡物不可沾唇\n　　見白蓮黑車輦馬驢現景見音樂彩女現奪神妖精\n　　見彩色美婦人豬狗禽影切不可隨他去轉胎化形\n　　看過街紅車輦紅福誘引倘若是同著行墮了法身\n　　修行人觀世音性命煉穩戰退了魔王陣空身空心\n　　到臨危總不要貪戀美景只恐怕錯投胎誤了自身\n　　祖曰。凡人在世修行。要看臨終一著。臨終雜境現前。接引迷混。須當覺察。指示與你。\n　　釋迦接引野狐胎觀音接引是龍胎\n　　勢至接引是虎胎文殊接引是龍胎\n　　叔伯接引是貓胎一切旗幡飛禽胎\n　　寶蓋接引鳳凰胎四轎接引螃蟹胎\n　　宮蛾禮拜猿猴胎蓮台車輦驢馬胎\n　　宮人禮拜大蟲胎玲瓏瓔珞奴婢胎\n　　浮橋渡江濕生胎金光紫霧大蟲胎\n　　千層寶塔螳螂胎瓊花大樓台蜜蜂胎\n　　金銀轎子是卵胎笙簫鼓樂豬羊胎\n　　若見紅衣童接投生大官洪福胎\n　　若見西山一皓月白衣僧引見如來\n　　偈曰\n　　學道之人莫心高恐怕臨終無下稍\n　　三寸氣斷迷了路枉在婆娑走一遭\n　　臨終緊急防昏亂輪迴路萬萬條\n　　堅固念頭拴意馬六門清淨得逍遙\n　　\n　　\n　　臨終九竅奧妙偈\n　　\n　　樓台鼓響萬人驚一聲震動定太平\n　　因甚今朝鼓不響整備衣冠急行程\n　　雁門關上亮金燈量天尺內看分明\n　　吾今指示真端的神光不照便行程\n　　獅子關上亂紛紛天門頂亮金燈\n　　有錢難買長不死躲得無常定南針\n　　土橋關上亂紛紛柱倒橋塌步難行\n　　滿堂孝眷雙流淚尋塊寒磚自安身\n　　金鎖關上花開木人穿靴脫了胎\n　　優缽花開行上路曹溪水乾歸去\n　　般若關上亂忙忙緊防太子動刀槍\n　　滾子蟹慌張了五氣都來混中央\n　　水火關上定陰陽左三右四不商量\n　　二龍戲珠前收拾龍離深潭上天堂\n　　波羅關上冷侵蘆芽穿膝甚分明\n　　六賊下了黃金地油乾燈滅便行程\n　　十殿閻君都躲過飛身跳出涅槃門\n　　九關穿透少人知分開九關透天機\n　　清風路上穿一箭崑崙頂上證菩提\n　　修行人。難知此理。識得破。便可圓成。但凡一切接引。都是胞胎。闖入四生六道。生了又死。死了又生。不斷輪迴。金剛經雲。凡所有相皆是虛妄。又雲。一切有為法。如夢幻泡影。不能了脫生死。惟有先天大道一字。才是藏經骨髓。才了得生脫行死。惟有西來大意主角來接。便可去也。又無聲色。譬如大海之中四方無邊。一隻度船不知東西南北。不能到岸。忽然天降一曉陰陽的人。下一定南針。才知去路。才到彼岸。只見西南山上一輪明月。一道白光化為白衲。即是阿彌陀佛來接引。跟了他去。竟之極樂上品。無生上果。彌陀眷屬即成佛道。不生不滅。石爛海幹。永無朽壞。此乃天宮聖境。\n　　偈曰。\n　　雙林涅槃少人知知音誰不願皈依\n　　若還得遇歸空記得免輪迴上天梯\n　　路頭步步往前行西邊松竹似麻林\n　　道路崎嶇須仔細單把彌陀作證盟\n　　卻說現在修道之人。且看靈光落地四大分張。到其間進步無門。退身無路。一離幻軀仔細認路。路有三條。一條光明大路。一條黑路。一條青苔幽路。天宮正路在中。黑路在左。青苔幽路在右。撩天柱杖提起一坐須彌山。一座般若台。相離行程不遠。防金剛攔路。要牢拴意馬。緊固念頭。抬頭一看。垂楊一枝。下方有盤陀石一峰。可坐一時。方可前行。遙望見石橋一座。名曰羅漢橋。此橋有五十里。過了數裡。無人。又見金橋一座。有一萬三千里。有緣君子。切莫恐懼。此橋名曰趙州橋。有三分闊。從此一斷。寸步難行。煩惱妄想除盡。莫轉頭看。莫思在昔日之事。端坐堅固念頭。更加勇猛。橋斷路盡。別道逍遙。忽見金雞飛來盤上。座過何方到彼岸。再看四方無路。莫生煩惱。坐定三日。念頭更加堅固。才見青衣童子一對。手執符旗。前來接引。腳踏銀梯。步步往上到天台。第一靈官寺。參見古佛世尊。親蒙授記吩咐。又向前行二十里。上下雲城。到無煩天宮。有門兩扇。是生鐵灌裹。純鋼結成。渾風不透。此處搭查對號。問你來蹤。考察明白。才放進去。問曰。此地非凡。因何擅入。若無事往來。打入輪迴。答曰。我非別人。乃是嬰兒回家。參拜無生老母。\n　　老母問曰。你姓甚名誰。何年拋別父母。你往何方。所幹何事。今日怎曉歸家。一一從頭說來。放你進去。若一句差錯。決不容情。嬰兒答曰。聽我道來。\n　　啟無生老父母細聽兒稟小皇胎由東土轉回西庭\n　　想從前在家鄉先天光景金銀階玻璃地受用隨心\n　　從無始下東土迷真亂性墮落在紅塵內六萬餘年\n　　受酒色思財寶不知生死生又死死又生不曉回程\n　　忽聽得末劫到蒙師指示求口訣領單傳方得超升\n　　因此上思無中一雙父母丟卻了凡情境方見雙親\n　　無生父親聽得雙流痛淚無生母見嬰兒兩淚長傾\n　　老真空端坐在寶蓮台上聽呼喚同老母大放異彩聲\n　　老真空忽聽得嬰兒叫喚差金童執瓔珞接進金門\n　　小真空在婆娑還歸故里今日來見父母慟哭傷心\n　　丟卻了紅塵琉璃世界進雲城金沙地獨自為尊\n　　有鐵門十二重渾風不透八金剛攔了路拷問眾生\n　　甚麼年離父母久戀苦海轉凡世住婆娑幾萬餘春\n　　甚麼年吃起齋回心向善甚麼年歸正教怎樣修行\n　　拜明師你求他甚麼寶號說與你是哪些道理經文\n　　你念的甚麼佛得登彼岸我問你老父母叫何人\n　　你跟我仔細說放你進去有一句差錯了定不容情\n　　小真空將言說金剛聽到你聽我從頭到尾說細原因\n　　從無始離家鄉迷真逐妄在東土戀紅塵不記年春\n　　淚如海骨如山不知轉化終日間圖快樂不想死生\n　　到張家又李家為男為女做活計置產業費盡心勤\n　　生又死死又生貧了又富番來復復來番怎躲閻君\n　　過去了又過來重新受苦戀情和恩愛死不回心\n　　忽然間不覺得心中有悟才想起回家鄉悟道修行\n　　再問你某年月吃​​齋向善某年月。正教參拜何人\n　　你師父有幾個人是何名號他與你取的是甚麼法名\n　　他教你念彌陀幾字寶號說與你無生母大道源根\n　　嬰兒答自那年吃齋向善我三師曾與我更改姓名\n　　傳與我十字佛一字寶號持三刀守五戒悟道修行\n　　指引我歸家路雙林樹下十二時無縫塔永遠安身\n　　把塵情和嗜欲一概掃盡晝夜勤採取前降後生\n　　千花台老觀音便是老母老真空大法王是我爺身\n　　透三關通九竅無極金鎖紫金池領鑰匙開通四門\n　　眼不見耳不聞巍巍不動心不搖意不亂方顯金身\n　　忙展開法王簿一字寶號如雲散光明現照破乾坤\n　　老真空一見了雙眼流淚喚金鎖大閃金門\n　　見嬰孩歸家來真是我子顯神通合聖道貼骨真親\n　　喚金童和玉女齊備樂器打幢幡排寶蓋迎進金門\n　　有迦陵和頻伽共命之鳥宣白鶴與孔雀鸚鵡齊鳴\n　　路兩旁眾菩薩各排香案蓮花台齊迎接我的兒孫\n　　小真空見老母周圍三繞謝父母恩光照得見雙親\n　　散天香行細禮三回九轉願老母哀納受得證金身\n　　老真空灑甘露摩頂授記從今後在這裡永續長生\n　　證無生金蓮台不死不生任乾坤有毀壞我自安寧\n　　吩咐你小真空各照牌位證字號認宗派樂隱安身\n　　論功行分九品安極定位證金身成正果相伴無生\n　　有天人和菩薩常供應散仙花奉供養刻殷勤\n　　又不來又不去逍遙自在又不生又不滅萬劫常存\n　　卻說老祖。將歸家寶偈。述與宗橫。預知末後歸家之義。猶恐宗橫不明周天妙用。再說指南偈曰。\n　　佛在靈山講妙經五千餘卷度眾生\n　　洩盡天機留一著不肯說破定南針\n　　子時觀看定南針一陽初復清風升\n　　煉性即如貓捕鼠巍巍不動會六神\n　　醜時觀看定南針二陽臨濁氣分\n　　金蟬卻善金錢戲觸動泥牛要翻身\n　　寅時觀看定南針三陽開泰正逢春\n　　自虎興波而出洞青衣童子笑吟吟\n　　卯時觀看定南針則見東方玉兔升\n　　萬裡雲煙騰空散一片金光照頂門\n　　辰時觀看定南針魁罡正位神存真\n　　青龍興波出大海駕霧騰雲上天庭\n　　巳時觀看定南針六陽已足炎熱生\n　　子規不住聲聲叫戲動龜蛇醜相親\n　　午時觀賞定南針陽極生陰火候均\n　　猿馬半拴雙林樹六賊緊鎖梵王城\n　　未時觀看定南針陽光漸遁微火烹\n　　六神暢飲蟠桃宴恰似羊羔跪乳情\n　　申時觀看定南針朝見瑤池壽長春\n　　六個猴猿來獻果滿天諸佛笑和吟吟\n　　酉時觀看定南針沐浴池中暖溫溫\n　　恍恍惚惚精神爽金雞叫醒夢中人\n　　戍時觀看定南針寂靜靜守黃昏\n　　獨坐寒室防賊侵休教黃犬吠四鄰\n　　亥時觀看定南針如豬去過江心\n　　來往波浪隨身走逆轉黃河上崑崙\n　　十二時針定指南乾坤萬象此中全\n　　有人看得先天意要見如來也不難\n　　卻說老祖將十二時辰。悟這一竅指南正針。業已言明。猶恐宗橫不能細心研究。反覆叮嚀曰。造化根源。開口實難提。無為妙道。誰人知詳細。不遇明師。怎聞佛真偈。意大心粗。自損虛靈。雖你至如今得聞正法理。須要著意參悟。無為機得免輪迴。時把真性提。登不夜天。常住不滅地。無生無死。真機真機。徒弟你可知無生真性否。宗橫曰。不知。祖曰。你既不知。可再思想明白話頭。宗橫半晌無言。老祖又問。宗橫你可尋得本來面目否。宗橫五體投地。懇恩求曰。仰沾祖師法慧。弟子愚蒙未晤。再祈開示。祖曰。你說修一身之法。及至問你。又說不知。我曾比山比水。層層道破還未醒悟。平人這色身。有成有壞。你為何認罪悖真。甘落下乘之法。習些口頭禪語。終為肉眼凡夫。不明西來佛性。還是邪魔外道。你今雖受大乘正法。無有修證。難超生死界外。永陷沉淪阱中。無垢子注心經解。有云。世間無佛可做。無眾生可度。無涅槃可證。既要學佛。過去心不思。現在心不存。未來心不著。無我無人。無眾生。無壽者。空空一切。自成正覺。你修道半生。落了頑空。將有用之精神。施於無用之地。又道。說迷則千里難尋。悟則一竅歸根。你今道轉釋門。拜我為師。大有可取之處。你跪下問妙玄。本是你真心發現。你開言問道德。本是你智慧開通。可見得修性煉命。真如徹地通天。一切萬物。皆從自性圓明中生。放之則彌六合。卷之則退藏於密。其味無窮。皆實學也。宗橫叩頭謝恩曰。非師父明明揭破。何能變濁為清。今想前修有差。皆因違逆祖敕。不明自性法則。何以運轉河車。我今想來。真是可羞可愧。弟子今得明心見​​性矣。老祖曰。善哉善哉。你今大大惺悟。不愧吾門弟子。你名宗橫。我今與你改為宗正。這個宗字。非同小可。本是祖先根源宗主。誰知你迷而不悟。以橫為名。將祖家不二法門。亂扯橫行。不遇真正口傳妙訣。焉能踐跡入室。今改名一正字。明了先天正理。領了單傳正法。務須正己以化人。使後人認定宗源祖派。以好返本還源。而宗其正也。\n　　宗橫改名為宗正得明正法妙蘊深\n　　你今了悟真如性方知從前錯用心\n　　祖祖相傳佛心印師師接承大道興\n　　單傳正訣爾今領無字真經最上乘\n　　玄機道理實在緊末後一著不可輕\n　　幸有奇緣得究竟道轉為釋本堪欽\n　　不是為師施憐憫爾身何能出苦淪\n　　從來三教道為本性與天道不可聞\n　　存心養性遵孔聖執中貫一幾人明\n　　六經諸史治世論大學中庸率性憑\n　　修心煉性道祖定抱元守一大根生\n　　治世五千玄妙蘊真訣不外清靜經\n　　明心見性佛之本萬法歸一理幽深\n　　千經萬典為憑證最上一乘載心經\n　　龍漢初劫四字命先天龍華是燃燈\n　　中天赤明六字命釋迦奉命度原根\n　　目前三會延康近玄玄上人淚長傾\n　　六萬餘年陽氣盡不忍皇胎困東林\n　　瑤宮傳下十字令敕令彌勒普度興\n　　諸佛菩薩作幫襯要將九二度回程\n　　會同諸仙下凡境萬靈真宰化盡身\n　　吾本西方佛果證初奉佛命過東林\n　　始度梁武遭玉棍復度神光續祖燈\n　　今遇宗橫改宗正西來妙意細指陳\n　　領我單傳遵我命休學先前亂道心\n　　懷抱天機須謹慎慈航穩駕釣原人\n　　忠孝節義引歸正好做佛子與佛孫\n　　不久一花五葉盡千門萬戶假混真\n　　天地定位萬靈正普度團圓道果成\n　　末後龍華逢末劫鬥牛宮內訪根生\n　　有緣有份隨吾進無緣墮落在紅塵\n　　昧者難行吾不論知者常觀玻璃燈\n　　初守一竅知定靜收回六神到中庭\n　　築基煉己次第進方可採藥把丹升\n　　移爐換鼎知時正文武火候老嫩分\n　　沐浴溫養週天定二六時中不留停\n　　小周煉至大周定三十六宮都是春\n　　萬境俱寂圓明性一塵不起大丹成\n　　哺乳三年嬰兒嫩面壁九載紀飛升\n　　一個週天都說盡惟望知音功果純\n　　待候丹書來詔請靈山會見娘親\n　　九品蓮台賞一分歷代玄祖超升\n　　九六同齊瑤宮進龍華三會定品乘\n　　上中下品依功定功圓果滿坐蓮心\n　　與天齊年無改更逍遙快樂亙古存\n　　縱然無功皈依正不墮康失正根\n　　一卷法文包萬品三教同歸不二門\n　　言說破真源性句句開通祖根生\n　　此是第三期大把柄祖師慈悲露後音\n　　此書在處神護定倘有穢污過不輕\n　　有人得遇常恭敬掃去災星福臨門\n　　果能力行進永證菩提萬萬春\n　　偈曰\n　　達道通經號真詮釋摩訶揭諦度世間\n　　寶秘一花並五葉卷包三千及大千\n　　西方佛祖傳妙經華嚴海會悉遙聞\n　　鬥柄指南六陽盡牛女會西萬靈興\n　　普及鄉兒覓食靜度海稍公了願心\n　　生死輪迴齊拋盡靈山極樂永不傾\n　　",
  "language": "zh",
  "downloadCount": 0,
  "subjects": [
    "philosophy"
  ],
  "lastUpdated": "2026-01-14T00:45:35.029Z",
  "sourceUrl": "https://zh.wikisource.org/wiki/%E9%81%94%E6%91%A9%E5%AF%B6%E5%82%B3"
}