{
  "id": "56550",
  "title": "二程粹言",
  "author": "Wikisource Contributors",
  "excerpt": "序\n河南夫子書，變語錄而文之者也。餘得諸子高子，其家傳，以為是書成於龜山先生。龜山，河南之門高弟也，必得夫心傳之妙。苟非其人，差毫厘而千里謬矣。餘始見之，卷次不分，編類不別，因離為十篇，篇標以目，欲其統而要，非求效夫《語》、《孟》之書也。昔文中子所得粹矣，《中說》類多格言，乃門弟子所錄。後之病《中說》者，謂其擬《論語》為僭，是豈文中子意哉？餘於是書，亦慮後世有以議夫子也，故輒記其始末。若夫子之道，日月其明，泰山其高，江海其大也，豈後學所能形容？夫子姓程，諱某，字正叔。夫子之兄，諱某，諡明道先生，亦時有言行錄於其間。\n乾道丙戌，正月十有八日，南軒張栻序\n\n\n目錄\n卷一 論道篇 論學篇 論書篇...",
  "category": "philosophy",
  "content": "\n序\n河南夫子書，變語錄而文之者也。餘得諸子高子，其家傳，以為是書成於龜山先生。龜山，河南之門高弟也，必得夫心傳之妙。苟非其人，差毫厘而千里謬矣。餘始見之，卷次不分，編類不別，因離為十篇，篇標以目，欲其統而要，非求效夫《語》、《孟》之書也。昔文中子所得粹矣，《中說》類多格言，乃門弟子所錄。後之病《中說》者，謂其擬《論語》為僭，是豈文中子意哉？餘於是書，亦慮後世有以議夫子也，故輒記其始末。若夫子之道，日月其明，泰山其高，江海其大也，豈後學所能形容？夫子姓程，諱某，字正叔。夫子之兄，諱某，諡明道先生，亦時有言行錄於其間。\n乾道丙戌，正月十有八日，南軒張栻序\n\n\n目錄\n卷一 論道篇 論學篇 論書篇 論政篇 論事篇 天地篇 聖賢篇 君臣篇 人物篇\n卷二 天地篇",
  "language": "zh",
  "downloadCount": 0,
  "subjects": [
    "philosophy"
  ],
  "lastUpdated": "2026-01-14T00:40:54.678Z",
  "sourceUrl": "https://zh.wikisource.org/wiki/%E4%BA%8C%E7%A8%8B%E7%B2%B9%E8%A8%80"
}