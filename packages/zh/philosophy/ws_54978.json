{
  "id": "54978",
  "title": "法言",
  "author": "Wikisource Contributors",
  "excerpt": "序\n天降生民，倥侗顓蒙，恣乎情性，聰明不開，訓諸理，譔《學行》。\n降周迄孔，成于王道，終後誕章乖離，諸子圖徽，譔《吾子》。\n事有本真，陳施於意，動不克，咸本諸身，譔《修身》。\n芒芒天道，昔在聖考，過則失中，不及則不至，不可奸罔，譔《問道》。\n神心忽恍，經緯萬方，事系諸道、德、仁、義、禮，譔《問神》。\n明哲煌煌，旁燭無疆，遜於不虞，以保天命，譔《問明》。\n徦言周於天地，贊於神明，幽弘橫廣，絕於邇言，譔《寡見》。\n聖人聰明淵懿，繼天測靈，冠乎群倫，經諸範，譔《五百》。\n立政鼓眾，動化天下，莫尚于中和。中和之發，在於哲民情，譔《先知》。\n仲尼以來，國君將相，卿士名臣，參差不齊，一概諸聖，譔《重黎》...",
  "category": "philosophy",
  "content": "\n序\n天降生民，倥侗顓蒙，恣乎情性，聰明不開，訓諸理，譔《學行》。\n降周迄孔，成于王道，終後誕章乖離，諸子圖徽，譔《吾子》。\n事有本真，陳施於意，動不克，咸本諸身，譔《修身》。\n芒芒天道，昔在聖考，過則失中，不及則不至，不可奸罔，譔《問道》。\n神心忽恍，經緯萬方，事系諸道、德、仁、義、禮，譔《問神》。\n明哲煌煌，旁燭無疆，遜於不虞，以保天命，譔《問明》。\n徦言周於天地，贊於神明，幽弘橫廣，絕於邇言，譔《寡見》。\n聖人聰明淵懿，繼天測靈，冠乎群倫，經諸範，譔《五百》。\n立政鼓眾，動化天下，莫尚于中和。中和之發，在於哲民情，譔《先知》。\n仲尼以來，國君將相，卿士名臣，參差不齊，一概諸聖，譔《重黎》、《淵騫》。\n君子純終領聞，蠢迪撿押，旁開聖則，譔《君子》。\n孝莫大于甯親，甯親莫大于甯神，甯神莫大於四表之歡心，譔《孝至》。\n\n\n目录\n卷一 學行\n卷二 吾子\n卷三 修身\n卷四 問道\n卷五 問神\n卷六 問明\n卷七 寡見\n卷八 五百\n卷九 先知\n卷十 重黎\n卷十一 淵騫\n卷十二 君子\n卷十三 孝至",
  "language": "zh",
  "downloadCount": 0,
  "subjects": [
    "philosophy"
  ],
  "lastUpdated": "2026-01-14T00:41:56.103Z",
  "sourceUrl": "https://zh.wikisource.org/wiki/%E6%B3%95%E8%A8%80"
}