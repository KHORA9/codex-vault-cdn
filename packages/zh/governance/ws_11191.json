{
  "id": "11191",
  "title": "國民政府向國民會議提出剿滅赤匪報告案",
  "author": "Wikisource Contributors",
  "excerpt": "——中華民國二十年五月十二日於南京——\n\n（一）中國目前最大之禍患，厥為赤匪。國民政府與全國人民當前最急要之工作，亦莫過於撲滅赤匪。赤匪之禍患，其已發露於江西、湖南等處者，固在政府與當地人民協力撲滅之中，而其潛伏於他處，冀圖使各省均為江西與湖南之續者，亦已漸露其端，而實不容吾人之忽視。以各地受匪殘害之種種事實言之，赤匪之存在與蔓延，不惟於中國民族生存與發展不能相容，且於全國人民各個人之生命與生計不能並立。……\n（二）赤匪毒害：近年以來，受赤匪荼毒最烈而最慘者，厥惟江西與湖南，而湖北次之。今試即就贛、湘二省有形之損失言之，其統計已至堪驚人，江西人民被匪慘殺者約十八萬六千人，難民之流亡者約二百十萬...",
  "category": "governance",
  "content": "——中華民國二十年五月十二日於南京——\n\n（一）中國目前最大之禍患，厥為赤匪。國民政府與全國人民當前最急要之工作，亦莫過於撲滅赤匪。赤匪之禍患，其已發露於江西、湖南等處者，固在政府與當地人民協力撲滅之中，而其潛伏於他處，冀圖使各省均為江西與湖南之續者，亦已漸露其端，而實不容吾人之忽視。以各地受匪殘害之種種事實言之，赤匪之存在與蔓延，不惟於中國民族生存與發展不能相容，且於全國人民各個人之生命與生計不能並立。……\n（二）赤匪毒害：近年以來，受赤匪荼毒最烈而最慘者，厥惟江西與湖南，而湖北次之。今試即就贛、湘二省有形之損失言之，其統計已至堪驚人，江西人民被匪慘殺者約十八萬六千人，難民之流亡者約二百十萬人，各縣被匪焚燬之民房約十萬餘棟，財產之損失約六萬萬元，谷米之損失約三千九百萬擔。湖南之匪禍蔓延，雖不若江西之廣，而損失亦不相上下，計被匪慘殺者約七萬二千人，房屋被燬者約十二萬餘棟，財產之損失約三萬萬元。當匪禍最熾之時，江西全省八十一縣之中，計全縣有匪者，有寧都、興國、安福、永新、弋陽等十一縣。大部有匪者，有瑞昌、修水、銅鼓、萬載、萍鄉、吉安、吉水等二十五縣。股匪出沒，未遍全境者，有上饒、廣豐、玉山等三十一縣。其間人民之喘息流離，倖免於死者，亦勢將無以為生。更就鄂省而言，則如沔陽、潛江、監利、石首、公安等縣，與洪湖匪巢接近，受禍最烈。而麻城、羅田、黃崗、黃安、黃梅、孝感、通城、崇陽、大冶、鄂城等處，亦無不備受赤匪之蹂躪。吾人設想若使贛湘鄂之匪禍，次第延及於各省，則每年全國人口之損失，當在五百萬人以上，財產之損失，當在八十萬萬元以上，寧非駭人聽聞之尤者乎？夫赤匪之所以自任毀壞新中國生命之責者，實受赤色帝國主義之嗾使。民國十六年，其黨翼即散佈於湘、鄂、贛、粵等省，製造中國之內亂，五年以來，焚殺淫劫，罪惡昭著，擢髮難數。舉其最動人心魄之浩劫，當推十六年八月南昌之變，同年十二月廣州之變，十九年七月長沙之亂，同年十月吉安之亂。其他如廣東之海陸豐，福建之龍岩、永定，江西之上饒、永新、銅鼓、弋陽，湖南之平江、瀏陽、華容，湖北之沔陽、黃安、監利，河南之商城等縣，均曾經赤匪攻佔，組織偽蘇維埃政府、偽紅軍指揮部、偽軍事委員會等機關。而其「肅反委員會」之殘殺良民，「財政委員會」之綁票勒贖，尤為各地人民之所痛心疾首。凡赤匪蹂躪之區，男女八歲以上，十六歲以下者，編為「兒童團」，十六歲以上，二十三歲以以下者，編為「少年先鋒隊」，二十三歲以上，四十歲以下者，編為「赤衛隊」。以甲村而推乙村，以一鄉而及一縣，日夜迫脅，暴動所至，十室九空，統計全國曾被匪禍之地，蓋達三百縣以上。設長此以往，全國國民不再奮起一致，引撲滅赤匪為己任，則新中國未來之生命，必將如赤色帝國主義之願望而中斬。……\n（三）赤匪罪惡，不僅使吾全國人民受物質上之有形損害，其處心積慮所蓄之陰謀，乃在於赤色帝國主義卵翼之下，直接利用青年男女農民工人，以破滅吾國之社會基礎與經濟基礎，而間接亦即所以破滅青年男女農民工人自身之生命。蓋吾國之社會基礎為家庭，而家庭之新生命即為青年男女，設匪一方利用青年好奇心理之弱點，煽惑青年〔第29頁〕男女為種種反叛家庭之慘害舉動，而社會唯一基礎之家庭為所破壞矣。他方更乘青年血氣未定之弱點，誘使一般青年男女自由縱欲，則家庭之新生命又為所戕賊矣。若使此種破滅社會基礎之禍患未除，則中國民族非至滅種不止。……\n（四）剿匪情形：中央深知赤匪禍源之所在，與夫民生疾苦之所由，故自十六年四月清黨，十七年統一全國以後，一方面盡量宣傳三民主義之思想，以破青年男女農民工人之迷夢，一方面調集國軍，設法剿辦，漸收成效，不難絕其根株。無如張、唐、閻、馮各軍閥先後背叛中央，為鎮壓反動實現統一起見，所有國軍各部隊，大半調赴前方，遂予赤匪以絕好機會，而湘贛二省匪勢乃復漸行猖獗。……于是朱德、毛澤東在贛南有槍二三萬枝，賀龍等在鄂西湘北有槍一萬餘枝，鄂東之蔡成熙、許繼慎、蕭成方等亦有槍萬枝，此外各處赤匪之有槍千餘枝或數百枝者，尚有二十餘股，分擾各處，互為援應，而聲勢遂日覺其囂張。……自馮閻之亂既平，中央決以全部兵力從事清剿赤匪，特派大員赴贛督師，現計國軍入贛已逾二十萬人，兵力雄厚，勢如破竹，匪災區域，如吉安、永豐、萬安、崇仁、樂安、興國、雩都、信豐、廣昌、修水、銅鼓等縣，均已先後克復，贛省赤匪勢窮力蹙，各部匪酋，頓起恐慌，于是欲將湘南鄂西各股集中鄂西，贛省全部各股集中贛南，以作最後掙扎。……蓋赤匪固已自知國軍合圍之勢已成，根基覆滅之日殆至也。……而匪區克復以後，如何恢復秩序，如何安撫流亡，使民眾得以安居樂業，不致再為赤匪所乘，則政府固有待於全國國民之協作矣。",
  "language": "zh",
  "downloadCount": 0,
  "subjects": [
    "governance"
  ],
  "lastUpdated": "2026-01-14T00:48:39.901Z",
  "sourceUrl": "https://zh.wikisource.org/wiki/%E5%9C%8B%E6%B0%91%E6%94%BF%E5%BA%9C%E5%90%91%E5%9C%8B%E6%B0%91%E6%9C%83%E8%AD%B0%E6%8F%90%E5%87%BA%E5%89%BF%E6%BB%85%E8%B5%A4%E5%8C%AA%E5%A0%B1%E5%91%8A%E6%A1%88"
}