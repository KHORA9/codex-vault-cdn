{
  "id": "106048",
  "title": "初仕要覽",
  "author": "Wikisource Contributors",
  "excerpt": "夫仕曰初，亦云難矣。難者何？一旦有人民社稷之責，非泛泛可當之也。故學割者不使宰百里，製錦者不可治家邑，誠慎重□比比。士之未遇，患無一命之膺；既膺之，又乏一籌曆者，十恒八九。么麼小子，非曰能之，第愚者千慮一得有焉。蕘芊甚卑，聖人採焉。敢以初仕大要，漫陳數款于左。\n\n\n一潔巳\n操守者，仕之主帥。主帥端，則三軍用命，百戰而百勝之。故設祿養廉，禁人墨也。初仕者不能儉于伺選之時，每至揭貲抵任。迨仕未幾，營營虞債主之臨，心一涉此，利曾隨之，欲端主帥，而主帥不可端矣。誠能節用于未任之先，守廉于既任之後，婢僕不盛，服用不奢，俸貲雖簿，亦可飽孥享子。清風偃草，民自懷恩，又何患仕之不昌哉！\n\n\n一持謙\n謙者，人之...",
  "category": "governance",
  "content": "夫仕曰初，亦云難矣。難者何？一旦有人民社稷之責，非泛泛可當之也。故學割者不使宰百里，製錦者不可治家邑，誠慎重□比比。士之未遇，患無一命之膺；既膺之，又乏一籌曆者，十恒八九。么麼小子，非曰能之，第愚者千慮一得有焉。蕘芊甚卑，聖人採焉。敢以初仕大要，漫陳數款于左。\n\n\n一潔巳\n操守者，仕之主帥。主帥端，則三軍用命，百戰而百勝之。故設祿養廉，禁人墨也。初仕者不能儉于伺選之時，每至揭貲抵任。迨仕未幾，營營虞債主之臨，心一涉此，利曾隨之，欲端主帥，而主帥不可端矣。誠能節用于未任之先，守廉于既任之後，婢僕不盛，服用不奢，俸貲雖簿，亦可飽孥享子。清風偃草，民自懷恩，又何患仕之不昌哉！\n\n\n一持謙\n謙者，人之美德，禮之良媒也。《易》曰：勞謙君子，有終吉。子曰：無不利，撝謙。謙之係人大矣。初仕者，公廳謁接拜揖之儀，在邑令則有憲綱、有儀注，一矚了然。有佐尉則無此，當先詢諸同官，或訊之左右，隨彼成規，執我恭敬。各地禮節不符，似難膠柱鼓瑟。嗟夫！世人事上多堳，御下多高。高者固非謙，而媚者亦失謙也。惟寓謙于正禮之中，持敬于行謙之際，斯為善謙者矣。\n\n\n一勤政\n初仕以勤政為首務，政不勤則百事怠，故曰毋留案，毋廢事是也。然政有緩急，有重輕。精爽勝政，兼緩急輕重而理之，稍不能兼，擇重急者先董。夫心生于惧，則事覺難，事難則日積而漸廢。欲勤政者，當先操勇為心，心一勇為，難者易之，勞者安之。始雖勉強，久合自然，終則不知何所為勤矣。\n\n\n一愛民\n民者國之本，愛民者政之先也。故文王視民如傷，邠人有仁人之戴，子產施惠不斁，宣尼有遺愛之稱。嗚呼！愛民之效速矣。邁世在位者，不知民之可愛，而以民為可欺。教令未施，光齊其效；瘡痍未起，先責其難。甚有口多愛民之言，心懷剝民之毒，笑刀腹劍，乳虎蒼鷹。諸如此輩，不惟上負君恩，下殘民命，即作孽致殃，自隕遐福，可不戒哉！\n\n\n一催科\n催科者，有司政事之急務，然其間有良法存焉。地方彈丸，賦課銖兩者，如無論，惟閥閱蛆聯之邑，疲癃初起之秋，催科每為所苦，大約當先禁攬納之人。夫攬納者，家居城市，奸慣公門，鄉民私則藉為居停，公則賴為打點，一切差粮催比荅應懲解之役，咸彼任之。徵令未行，銀先有袖，前者那後，舊者移前也。到未期，不過酒食覓人，銀錢買杖，鄉民鬻妻賣子之物，彼為肥家未室之貲，以故逋負日多，有司受罰。愚謂每都圖應設一長單，前載本圖粮賦之總額，尾分各甲銀米之多寡，約以日期，計以銀數，每限完至幾分，違則令里長經催，各執一月，至期依則輸納，自到投櫃，不假攬歇之手。納後給我官票，填彼長單，完及數目，不必候點。不及者拘正身責之，�比及正身，則親受杖楚，不待比而自完。及數者免點，則民樂安閑，成觀感而爭納。各地風俗難齊，又在隨機應變。\n\n\n一折獄\n折獄原云難事，非細務也。兩造當庭，曲直立辨，聰□少檢，則佞者舌勝，訥者肺冤矣。顧獄貴初情，久則百偽日起，小事宜决之速，大事宜折之精。殺有七，贓有六，奸盜詐偽有條，餘則不應之笞杖巳爾。察于幾微變態之中，酌諸情法適均之域，雖不過人，亦猶人也。折獄者其慎之乎！\n\n\n一釐弊\n弊者，蠹政之謂。善革者不在驟于更張，而在因事損益。更張驟則造弊者無所容，此革皮開，曷勝釐剔？惟在官君子，鑒事之巨細，稽弊之有無，一得其私，即禁其竇，不必察察為明，而無中求有，苐犯者無赦而巳。庶政不擾而事不煩，法無回而奸自息。\n\n\n一交際\n交際者，士人所不免；厚幣諂人者，君子所深羞。邇來仕者，奇品珍玩之物，廣市出都，以備官中遺餵。及任後，又紛紛幣帛，走役權門。殊不知一介不取諸民者，定不能以一介與人。欲取諸人者，故能先與人以利。夫苟不貪，雖無交際可之，况有淺淺之將敬乎？交際不濫，潔巳之本也。\n\n\n一仁恕\n大地以好生為心。民雖至微，亦天地之赤子也。當仕之，必仁以存心，恕以立政。一催科，則思民有藜藿不也者；一用刑，則思民亦父母所生者。雖隸卒下人，亦不輕怒詈。甚至于盜賊，亦曰飢寒所迫，必不得巳而後刑之。《詩》云：樂只君子，民之父母。斯之謂也。\n\n\n一城郭\n城所以禦暴，完固則遏驚，驚守犯壞則社稷安恃。海內屡稔，生�月災，盜賊蠭集，城池之務，尤所宜先。官是工者，陴隍有缺，修補以時，門禁有常，啟閉不紊。抱隱憂懷遠畧者，幸母作處堂之燕雀可也。 \n\n\n細一吱志尚\n夫功崇惟志，先聖格言。士當草茅時，所志固不同，一當蒞仕之日，百感華其心，鮮不易慮焉。是必有確然不變之志，以古之循吏良牧自期，以今之名臣碩輔自任。志所欲為者，可矢天日，可質鬼神，利慾不能移，權勢不能撓，則終身鴻勛偉績基於此也。\n\n\n一權持宜\n夫新任之初，士民觀聽攸係，九百舉動，必詳審參酌，便於民情，宜於一俗，方可行之。切不可輕與人交，恐生窺同。如好技萟，則星卜之輩投之；好奇玩，則書畫之輩投之。嗜好一偏，便中機穽，非惟有妨治理，有累官箴，而請托之釁由此起矣。\n\n\n一恒居敬\n修巳以敬，唐虞事業備是矣。故必正衣冠，尊瞻視，一毫謔浪之語不談，一毫輕褻之事不作。雖對門吏如接嚴賓，臨兆民如承大祭，則可以遠慢辱，可以杜謗議，居上之體端矣。\n\n\n一戒偏僻\n人情溺干意向之偏，而不加察人，人乘其偏投之，鮮不外矣。是必公平正大，不以私意行賞，不以私意行罰。凡下情之發，五官之所好，一有偏處，節為病根，必省察克治，不著于胸臆，如明鏡正水可也。\n\n\n一懲忿怒\n人之最難制者莫如怒。怒心一起，非惟害人忤物，抑且借事傷生。故居官者逞怒于刑則酷，而民稱冤；發怒于事則舛，而事不理；遷怒于人則怨，而禍由生。須涵養氣質，廣大心胸，非禮之觸，必思明哲所容；無故之加，必慮禍機所伏。故曰：人不能無怒，制之使無而巳。\n\n\n一守清白\n夫人之心，本至公至明，塵埃不滓；一為利欲所誘，則蔽而昏。世之貪者，其初非不知民不可冤，一思及宮室之美、妻妾之奉、御服之華、玩好之餙、廣僕從以耀閭里、置阡陌以遺子孫，由是浚民肝腦、剝民脂膏、朝通百鎰，則夕蒙百鎰之利、夜納千金。則且受千金之賜，百計銖求，多方鞭朴，惟恐私囊之不充、民財之不罄。未聞卻昌邑之暮夜四知，下江南之圖書數卷者也。不知快意一時，有敗官辱巳、玷及妻孥者，有遺臭�里、唾罵及父母者，有貽辱于子孫、至不敢認為巳祖者。念及于此，何以貪為？故曰：愚而多財則益其過，賢而多財則損其志。此格言也。柰何甘為衣冠之沒，而計及後人乎？\n\n\n一果剖决\n夫執狐疑之心者，來讒邪之口；持不斷之意，啟犹豫之門。况當官者，百務叢集，案疊如山，若優柔不决，非惟吏書生奸，且民受無窮之病矣。葢一人舉訟，閤家不寧，一時在官，百活俱廢，必剖决如流，古稱霹靂手者，真良也。\n\n\n一主忠信\n忠信可行於蠻貊，况為治乎？故期會必如其約，無因冗而違；告諭必如其言，無因事而改。接士大夫尤宜以信處之，雖以事相托，勢不可行；必婉言善詞，明告其所以不可行之由。毋面諾而背違，毋陽是而陰非。至于處同僚亦然，有過必規，有言必踐，虛誰之念，毫無萌于方寸矣。\n\n\n一別嫌疑\n瓜田李下之訓，君子慎之。葢雜流之人不可交，避嫌之地不可往，非禮之饋不可受。內言不可出于外，私言不可聽于公。富戶俳優不宜私見，門隸下人不宜私語。一涉嫌疑，則奸說者得以詐詞騙害，讐嫉者得以造言嫁禍，不可不慎。\n\n\n一除讒諂\n夫讒者乘吾之怒而行譖，諂者投吾之善而獻諛，易千變亂是非，顛倒曲直。苟借以詞色，則酬私雪忿、送煖偷寒，無不至矣。如譽吾之善，當忘有何實惠及民；毀人之惡，即察有何顯跡敗露。如此則讒邪屏息，而舉動光明矣。《詩》曰：取彼譖人，投彼有比。讒之當惡何如哉？\n\n\n一擴度量\n山藪藏疾，河海納污，君子之量以之。葢容能恕人，忍能耐事。苟一咈吾意，即咆哮而怒；一快吾意，即雀躍而喜；一善之長，即揚揚表暴；一言之譽，即沾沾動色。此皆涵養之未至也。故大丈夫當容人，無為人所容。若娄師德、丙吉、呂蒙正諸人，可以為法矣。\n\n\n一嚴家法\n國本于家，家本于身，此格言也。故必嚴謹約束，勿令子弟出游，勿令官衙需索。一魚一菜，食有常規；匹夫匹媍，門無濫入。地方土物，不宜輕買；同僚妻女，宜絕往來。葢一家之政理，而治可移于官矣。\n\n\n一保善終\n君子當蒞官之始，多振剔精神；至于宦成之後，鮮不因循苟且，怠荒廢事。故一言之發，必堅金石，信四時，不以始終改節。昔尼父論政，先勞之外，益以無倦，誠從政之藥石也。至于移任之日，令民立石誦德，饋送物儀，亦足以致謗敗名，尤宜戒之。\n\n\n一明知機\n天道惡盈好虛，君子居寵思危，急流勇退。苟大爵高官，不思完名全節，徒貪恋富貴，依依不去。吾知仕路風波，譬如大海漂舟，汎汎靡定，何時到得彼岸？《語》云：知止不辱，知足不殆。此當官者不可不聞此言。\n\n\n一視監禁\n視監須吊取監簿，逐一查點，更問有無在外羈候。如應釋放者，即與釋放，應保候者，即與保候；應鎖押者，即與鎖押。凡床槈扃鎖，周圍廵視，墻坦堅固，監房須令編號，以別男女。仍戒諭禁子人役，毋得凌虐，索取燈油床蓆等錢，置鑼或鼓或響板一，而如有虐詐者，許其擊之申屈，一憑究治。\n\n\n一明律令\n讀書萬卷不讀律，致君堯舜也無術，此宋儒蘇子瞻語也。入官之初，先將《大明律》見行條例公餘研窮，仍選善刑名法家一人，朝夕議論。其申呈上司供招，俱要情與律合，律與招同。若不明于律法，則舞文之輩，賄賂抗法，出入生死，致情律不同，上司翻駁，切宜戒之。\n\n\n一置簿書\n從政，日有百事，不能一一悉記，必須各置簿冊，如上司轉行勘合，置簿一扇，開明年月日情由，以便完結。置上司批狀簿，以便人報。置本衙門訟詞簿、牌票簿、公文簿，以便稽察。置公罰簿，以便又費。置在官人役簿，以便查點。又置監禁簿、粮役簿、禮儀簿、馬匹舡隻簿，皆用鈐記，以防遺忘。仍私置小簿懷袖中，以記逐日緊關重件，即先發落。\n\n\n一防吏書\n夫猾吏積書，窺伺耳目，百端變詐，不可測識，要在有制馭之術而巳。故必嚴于自立，非呼喚不近公案，非問及不許妄稟。不時檢點，勿使外遊，酗酒宿娼；勿使交通富豪，漸起倖門；勿使說事過錢，漏洩機密。書手不拘積年，有犯即問如律。\n\n\n一勸急公\n百姓所耕之田土，皆朝廷之田土；所納之賦稅，原是還朝廷之賦稅。故於農事方興之時，民有小過者宥之，使得力于南畝；民無種粒者貸之，使有秋成之望。未有為民父母，盡心為民，而民不完賦稅者也。為政首務，莫踰於此。\n\n\n一馭門隸\n夫門隸下人類多積猾，多至于悞我大事。故門子必擇質實者，半年一換，准受詞狀，勿使經手，以防抽滅。斷訟之時，須令遠立丈許，勿容近案，以防誆騙。一應機密事情，勿使覘知，以防漏洩。皂隸兩旁站立堦下，抽籤行杖，不許欃越。凡事不許代稟方便。杖畢，不許外出需索酒食。比較里甲不許需索常例，不許下鄉騙害，不許頂名包當弄法，即行革出。如革出者，即出一示，不許改名，夤緣復入。許設立一牌，門外被害之人呈告。葢此輩鬼域存心，弊端萬狀，難以枚舉，不如少一人，是省一蠹也。\n\n\n一厚僚寀\n僚寀首領官，乃吾之手足四體也。唇齒相依，輔車相倚。世之當仕者，往往自恃其科第，鄙寮屬為異途。自驕自亢，甚非忠厚長者之道也。不知和氣致祥，乖氣致異。故必正巳以率之，循禮以遇之。有公事必相議論。有詞狀必當分埋。葢君子責巳當重以周，待人當輕以約。器識宏者，其地位亦宏。倘輕浮忌刻，終身可卜矣。縉紳君子不可不審也。\n\n\n一慎倉庫\n夫倉庫為民收者第一要務，收貯必謹，稽查必明，到任交代之際，尤宜謹之。如便民、廣儲二倉收粮，必禁粮長刁蹬留難、多收虛串之弊。吏書民皂索取常例等錢，重治示眾。兌運貴先期，出納貴登薄，暇必稽覈，以警人心。此當慎者一也。預備倉收贖穀廒，須置木牌，編定字號，并收貯數目、原收年分，與自巳收執廒經對同。庶上司委官查盤，備見年久朽腐者，申請糶賣，以換新穀。仍令逐年新舊斗級交代之時，當官查盤明白，取具舊役供結，在官即與更換，役定常規，非惟有益于官，且免後人監守累賠之苦。又置倉庫簿二扇，印鈴一存縣，一付斗級。犯人贖穀，先書縣簿，給小票掛號，發犯人赴倉交納。斗級亦書簿，給與犯人，收票赴縣銷繳，庶免侵欺。此當慎二也。庫收一應金銀等物，置簿給票，亦如預□倉之制，天秤法馬較平，勿令更換，當堂秤收，各封□□。姓名□□與簿相同，庶便查盤。月終則總開舊管新收開除實在之數。凡一應解發支用，須親筆填註於下，不必另立草簿及□□□所，以致上疑。倘庫子告有羡餘，不宜聽從，被其挾制，此當慎三也。\n\n\n一廣稅課\n若为士而生东晋之初，南宋之季，其视燕、秦、晋、豫方物已成夷产，从互市而得裘帽，何殊肃慎之矢也。且夫王孙帝子，生长深宫，御厨玉粒正香，而欲观耒耜；尚宫锦衣方剪，而想像机丝。当斯时也，披图一观，如获重宝矣。年来著书一种，名曰《天工开物》，伤哉贫也！欲购奇考证，而乏洛下之资；欲招致同人，商略赝真，而缺陈思之馆。随其孤陋见闻，藏诸方寸而写之，岂有当哉？吾友涂伯聚先生，诚意动天，心灵格物，凡古今一言之嘉，寸长可取，必勤勤恳恳而契合焉。",
  "language": "zh",
  "downloadCount": 0,
  "subjects": [
    "governance"
  ],
  "lastUpdated": "2026-01-14T00:48:15.546Z",
  "sourceUrl": "https://zh.wikisource.org/wiki/%E5%88%9D%E4%BB%95%E8%A6%81%E8%A6%BD"
}