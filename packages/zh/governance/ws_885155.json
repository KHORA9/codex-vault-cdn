{
  "id": "885155",
  "title": "呈中央執行委員會、國民政府、軍事委員會告捷電",
  "author": "Wikisource Contributors",
  "excerpt": "——中華民國十五年十一月六日於南昌郊外陽靈觀——\n廣州中央執行委員會、國民政府張主席、譚主席、軍事委員會鈞鑒：我軍冬日對於南潯路開始攻擊以來，即日第七軍攻克德安，第四軍及賀師，佔領馬迴嶺，隨以第七軍南下，與中央軍夾攻涂家埠，第四軍及賀師北進，攻擊九江，江日，三軍佔領蛟橋，六軍在蘆坑鐵道與敵人激戰，旋令總預備隊由右翼增加，於支辰始將敵擊潰，沿鐵道追擊，午後三時，佔領樂化車站，向涂家埠追擊前進。微辰我賀師佔領九江，除周鳳歧退走湖口外，餘均繳械，俘獲甚多。同時，我六、七兩軍，亦佔領涂家埠，敵退吳城，輜重完全委棄，已派隊跟蹤追擊。現時南潯鐵路，除牛行附近尚為敵利用堅固工事，與我第三軍相持激戰外，餘均為...",
  "category": "governance",
  "content": "——中華民國十五年十一月六日於南昌郊外陽靈觀——\n廣州中央執行委員會、國民政府張主席、譚主席、軍事委員會鈞鑒：我軍冬日對於南潯路開始攻擊以來，即日第七軍攻克德安，第四軍及賀師，佔領馬迴嶺，隨以第七軍南下，與中央軍夾攻涂家埠，第四軍及賀師北進，攻擊九江，江日，三軍佔領蛟橋，六軍在蘆坑鐵道與敵人激戰，旋令總預備隊由右翼增加，於支辰始將敵擊潰，沿鐵道追擊，午後三時，佔領樂化車站，向涂家埠追擊前進。微辰我賀師佔領九江，除周鳳歧退走湖口外，餘均繳械，俘獲甚多。同時，我六、七兩軍，亦佔領涂家埠，敵退吳城，輜重完全委棄，已派隊跟蹤追擊。現時南潯鐵路，除牛行附近尚為敵利用堅固工事，與我第三軍相持激戰外，餘均為我佔領。南昌城內之敵人，已處於孤立無援之勢，三日內，贛局當可奠定也。謹先電聞。蔣中正呈，魚辰。",
  "language": "zh",
  "downloadCount": 0,
  "subjects": [
    "governance"
  ],
  "lastUpdated": "2026-01-14T00:48:22.749Z",
  "sourceUrl": "https://zh.wikisource.org/wiki/%E5%91%88%E4%B8%AD%E5%A4%AE%E5%9F%B7%E8%A1%8C%E5%A7%94%E5%93%A1%E6%9C%83%E3%80%81%E5%9C%8B%E6%B0%91%E6%94%BF%E5%BA%9C%E3%80%81%E8%BB%8D%E4%BA%8B%E5%A7%94%E5%93%A1%E6%9C%83%E5%91%8A%E6%8D%B7%E9%9B%BB"
}