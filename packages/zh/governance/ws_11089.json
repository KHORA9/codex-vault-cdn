{
  "id": "11089",
  "title": "令川、黔、湘、鄂各軍合力堵剿電",
  "author": "Wikisource Contributors",
  "excerpt": "——中華民國二十四年一月四日於溪口——\n\n查朱毛殘匪西竄，雖經追剿、防堵各軍迭予重創，而該匪流竄無定，自鎮遠、施秉經我軍克復後，似有向甕安方面竄擾之勢。至蕭、賀股匪，自朱、毛西竄後，進竄湘西，遙為聲援。茲為消滅蕭、賀於川、湘、鄂邊區，及追剿朱、毛計，決定部署如下：（一）追剿軍總司令何鍵應進駐沅陵，指揮其主力（所部二十團以上）及薛（岳）總指揮兩部應跟蹤窮追，協同防堵軍，務期於烏江南岸消滅該匪。並速派一部進駐酉陽、秀山。薛（岳）總指揮所部繼續追剿，仍歸何總司令指揮。（二）四川剿匪軍劉（湘）總司令所部應派隊防守赤水、鰼水、綦江、南川一線，在徐總司令源泉所部未到彭水、江口以前，須兼顧彭水、江口，另以有...",
  "category": "governance",
  "content": "——中華民國二十四年一月四日於溪口——\n\n查朱毛殘匪西竄，雖經追剿、防堵各軍迭予重創，而該匪流竄無定，自鎮遠、施秉經我軍克復後，似有向甕安方面竄擾之勢。至蕭、賀股匪，自朱、毛西竄後，進竄湘西，遙為聲援。茲為消滅蕭、賀於川、湘、鄂邊區，及追剿朱、毛計，決定部署如下：（一）追剿軍總司令何鍵應進駐沅陵，指揮其主力（所部二十團以上）及薛（岳）總指揮兩部應跟蹤窮追，協同防堵軍，務期於烏江南岸消滅該匪。並速派一部進駐酉陽、秀山。薛（岳）總指揮所部繼續追剿，仍歸何總司令指揮。（二）四川剿匪軍劉（湘）總司令所部應派隊防守赤水、鰼水、綦江、南川一線，在徐總司令源泉所部未到彭水、江口以前，須兼顧彭水、江口，另以有力部隊進駐松坎，與駐桐梓之黔軍確取聯絡，堵匪北窺重慶，西竄瀘州。（三）黔軍除以一部防守貴陽外，須以主力集結遵義，扼守烏山，並派兵一部駐紮桐梓，與川軍確取聯絡。（四）粵桂軍應由榕江經都江向遵義急進，協同黔軍防匪逃竄。（五）湘鄂邊區徐總司令源泉所部以消滅蕭、賀股匪之任務，主力由石門、慈利規復大庸後，經永順、酉陽向彭水前進，以一部由恩施、咸豐向黔江前進，沿涪陵、江口、彭水、黔水、龍山之線，統歸其防守。上官雲相總指揮所部移駐夔萬，並派兵駐紮涪陵。",
  "language": "zh",
  "downloadCount": 0,
  "subjects": [
    "governance"
  ],
  "lastUpdated": "2026-01-14T00:47:47.257Z",
  "sourceUrl": "https://zh.wikisource.org/wiki/%E4%BB%A4%E5%B7%9D%E3%80%81%E9%BB%94%E3%80%81%E6%B9%98%E3%80%81%E9%84%82%E5%90%84%E8%BB%8D%E5%90%88%E5%8A%9B%E5%A0%B5%E5%89%BF%E9%9B%BB"
}